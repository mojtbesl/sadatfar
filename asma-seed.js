window.asmaSeedLectures = [
  {
    "id": "asma-001",
    "title": "شرح اسما حسنی - جلسه 1",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 1,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nبحمدالله بحث شرح دعای «اللّهمّ ارزقنی توفیق الطّاعة» به پایان رسید. بعد از آن، بعضی از دوستان پیشنهاد کردند که بحثی را پیرامون «اسماءِ حُسنای حق‌ تبارک‌وتعالی» آغاز بکنیم. این مطلب مطرح شد که در این مورد کمتر بحث شده و شاید جای این مباحث خالی باشد. حالا با توفیقات الهی و استمداد از ناحیه‌ی قدس حضرت اباصالح المهدی (عج) که اسماءِ حق‌ تبارک‌وتعالی هستند، توفیق می‌خواهیم که ما را قصه‌گوی آثار خودشان قرار بدهند و این توفیق را روزی‌مان بفرمایند و موفق بشویم به اندازه‌ای که حالا خدای سبحان روزی می‌فرماید، بحث و شرحی را پیرامون اسماء حُسنای حق‌ تبارک‌وتعالی داشته باشیم.\nقبل از ورود به بحث، اجازه بدهید بنده یک مطلب کلی راجع به اسماء حق‌ تبارک‌وتعالی عرض بکنم و بعد ان‌شاءالله کم‌کم وارد شرح این اسماء بشویم. برای خدای متعال یک مرتبه‌ی «ذات» است؛ ذات مقدس اله که ذاتِ واجب‌الوجود هست و ذاتی است که صِرف کمال است، صرف وجود است و هیچ نقصی در او معنا ندارد، راه ندارد. بنابراین او کمالِ محض، وجودِ محض است در واقع.\nدر این مرتبه‌ی ذات، ببینید ذات است و ذات؛ اینجا دیگر هیچ اسم و صفتی در واقع مطرح نیست. چرا؟ چون همه‌ی صفات الهی، عینِ ذات‌اند. در اینجا دوگانگی نیست که عرض بکنیم ذات و صفات. در این مرتبه‌ی ذات، ذات است. صفات خدا عین ذات‌اند؛ یعنی این‌جور نیست که صفتی زائد بر ذات باشد، بلکه او خودش عین آن کمال است. یعنی اگر ما مثلاً کمالِ علم را مطرح می‌کنیم، کمالِ قدرت را مطرح می‌کنیم، این‌ها اموری نیستند که علمی، قدرتی باشد [و] خدا او را داراست؛ اصلاً خدای متعال قدرت است، خدای متعال علم است، عینِ علم است، خدای متعال عینِ رأفت و رحمت است و سایر صفات. پس این‌ها دو تا نیستند، یکی است. و این کمال و این ذات اقدسی که عینِ کمال است، دیگر در آن کمال، تعدد ندارد. شما بخواهید این‌ها را جداجدا ذکر بکنید، شما هر صفتِ کمالی که متصور باشد، اوست.\nپس بنابراین خدای سبحان در مرتبه‌ی ذات، ذات است و ذات. هیچ نه اسم دارد، نه صفتی؛ هیچ مطرح نیست. خب در این مرتبه‌ی ذات ببینید، او حتی قابل اشاره هم نیست. چون ببینید اشاره وقتی می‌شود اشاره کرد که آن موجود، محدود باشد تا بشود به او اشاره کرد. وقتی ذات اقدس اله نامحدود است، بی‌نهایت است و به او عین کمال است، عملاً وقتی می‌گوییم اشاره، خب باید یک اشاره‌کننده‌ای باشد؛ او عین کمال است، چیست؟ و دیگر کس دیگری، ذات دیگری متصور نیست که بخواهد اشاره بکند. پس بنابراین آن نه در این حد قابل وصف است، نه قابل اشاره؛ بلکه یک مقامِ «بُهت» است و بُهت فقط.\n«یا مَن حارَت فی کِبرِیاءِ هَیبَتِهِ دَقائِقُ لَطائِفِ الاوهامِ»؛ اینجا فقط مقامِ حیرت است، مقامِ بُهت است و مقامِ سکوت. یعنی در واقع انسان وقتی می‌خواهد در مقامِ ذات [وارد شود] اصلاً نمی‌تواند سخنی بگوید. این مقامِ ذات است.\nبعد خدای سبحان از این مقامِ «غیب‌الغیوب» تجلی فرمود و در واقع آن صفات کمالیه را ظهور داد. و هر کدام از این در واقع صفاتِ ذاتیه‌ی حق که ظهور پیدا کردند و در واقع در یک مرتبه‌ای از تجلی به آن تجلیات جمالی و جلالیِ حق در واقع قرار گرفتند. بعد این مقام، یعنی این مقامِ تجلیِ خدای سبحان، باعث شد و سبب شد که آن وقت مقامِ قیومیت و یا ببخشید، «مقامِ معیتِ مطلقه‌ی حق» را در واقع پیش آورد. اینکه خدا فرمود: «هُوَ مَعَکُم أَینَ ما کُنتُم»؛ هو معکم، این مقامِ معیتِ قیومیه‌ی حق‌ تبارک‌وتعالی است.\nاین مقام با آن تجلیِ اسمایی حق درست شد. یعنی وقتی خدای سبحان تجلی فرمود به آن صفات کمالیه‌اش، این مقام درست شد. یا مقامِ «وجه‌اللهی»؛ «أَیْنَما تُوَلُّوا فَثَمَّ وَجْهُ اللَّهِ»، این بعد از تجلیِ خدا به مقامِ اسمایی خودش، این مقام وجه‌اللهی ظهور پیدا کرد. یا مقامِ نوری و مقامِ نوریت حق‌ تبارک‌وتعالی؛ «اللَّهُ نُورُ السَّماواتِ وَ الْأَرْضِ»، این باز بعد از این مقامِ تجلیِ خدا به مقامِ در واقع آن اسماء و صفات است که مقامِ نوریتِ حق پیدا شد. یا «هُوَ الْأَوَّلُ وَ الْآخِرُ وَ الظَّاهِرُ وَ الْباطِنُ»؛ این‌ها ببینید هر کدام مقاماتی هستند که با آن تجلیِ اسماییِ حق، تحقق پیدا کردند.\nو از این -حالا یک مقدار با زبان ساده‌تر بخواهم عرض بکنم- ببینید آقا این مقام که ازش حالا تعبیر می‌شود به مقامِ اسمایی، بعد مقام دیگری که از آن تعبیر می‌شود به مقامِ الوهیت، آن مقامِ «مظهریتِ» این اسماء است. یعنی این اسماء و این صفات الهی، بعد این‌ها مظاهری را پیدا کردند؛ مظاهری دارند دیگر. این مظاهر شدند همین خلق، شدند همین عوالمی که وجود دارند، شد عالم دنیا، شد عالم برزخ، شد عالم قیامت. این‌ها در حقیقت آن مظاهرِ صفات الهی‌اند، مظاهرِ اسماء حق‌ تبارک‌وتعالی هستند.\nپس این یک اجمالی، این که اجمالاً بدانیم پس بنابراین این مقام اسمایی، در واقع بعد از مقام ذات است دیگر. حالا در این مقام اسمایی خود مراتبی دارد که حالا ان‌شاءالله در جلسه‌ی بعد و جلسات بعدمان به آن ان‌شاءالله می‌پردازیم.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-002",
    "title": "شرح اسما حسنی - جلسه 2",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 2,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nخب در بحث شرح «اسماءِ حُسنای حق‌ تبارک‌وتعالی»، در جلسه‌ی قبلمان یک توضیح کلی راجع به مقامِ اسماء حق‌ تبارک‌وتعالی خدمت شما عرض کردیم.\nحالا اما در این جلسه اجازه بدهید بنده ابتدا یک توضیحی راجع به اصلاً کلمه‌ی «اسم» و «صفت» خدمت شما مطرح بکنم؛ چون این‌ها الفاظی است که بعد از این زیاد تکرار می‌شود. ببینید آقا «اسم» در واقع دلالتِ بر یک ذات و یا صفتی که معین هست می‌کند. به تعبیر ساده‌تر اینکه شما گاهی یک ذاتی را تصور می‌کنید، بعد می‌آیید یک اسم برایش انتخاب می‌کنید، یک لفظ که این لفظ گویای آن ذات و آن حقیقت است.\nمثلاً خداوند فرزندی به شخص می‌دهد؛ این فرزند یک ذات است، یک حقیقت است. بعد پدر این فرزند را می‌بیند، می‌آید برای او یک لفظ انتخاب می‌کند؛ مثلاً می‌گذارد: «علی». پس ببینید این «علی» به‌تنهایی لفظ است، لفظ هم خب لفظ است؛ اما این لفظ دلالتِ بر یک حقیقتِ خارجی و بر یک حقیقتِ عینی دارد که او همان وجودِ فرزند است. سایر امور هم همین است؛ شما الان وقتی گفته می‌شود «کوه»، لفظِ کوه که لفظ است، اما شما یک حقیقتِ خارجی و عینی دارید، آن را دیدید، تصور کردید، بعد برایش این نام را گذاشتید. پس این عَلَم‌ها (یعنی این اسمایی که عَلَم شدند) برای یک ذات، اول آن ذات تصور شده، بعد نام‌گذاری شده است.\nچنین اسم‌گذاری بر خدای متعال، محال است. آن ذات نامحدود است؛ مگر ذات نامحدود قابل تصور است؟ تا انسان آن ذات را تصور بکند، بعد برای او اسمی بخواهد انتخاب بکند. با آن اسم آیا می‌تواند آن ذات نامحدود را برای شما ترسیم بکند و معین بکند؟ هرگز. پس بنابراین اسم به این معنا، اصلاً در مورد خدای متعال معنا ندارد. به تعبیر دیگر ببینید آقا این اسم به معنای متداول و مصطلحِ خودش، اسمی است که گفتیم در مقابل ذات و تعینی قرار می‌گیرد؛ یعنی یک مسمایی ما داریم، معین کردیم، اسم گذاشتیم. این‌ها که اصلاً جایز نیست بر خدای سبحان. چون عرض کردیم ذات خدای متعال «غیبِ محض»، غیبِ بَحت است و خارج از هر تصور و تعقل و ادراکی است؛ پس اصلاً ممکن نیست لفظی که مناسب باشد در قبال ذاتی که غیبِ محض است، نام‌گذاری بشود. چون در واقع ببینید این لفظ می‌شود مرآتِ آن که او را نشان بدهد؛ خب کدام لفظ می‌تواند مرآتِ حق باشد و او را نشان بدهد؟ پس بنابراین این معنا در مورد خدای متعال نیست.\nبعد پس اینجا باید خدای متعال با آن حقایق و صفاتِ کمالیه‌اش «تجلی» بکند، که عرض کردیم تجلیِ خدای متعال، آن وقت این تجلی که با این صفات شده، ما از آن صفت نام می‌بریم. این نکته‌ی خیلی بسیار شریف و مهمی است؛ دقت کنید. «اسماء خدای متعال» یعنی آن حالا الفاظی که دارند می‌خواهند آن حقایقی که، آن حقایقِ صفاتی را که خدای سبحان تجلی فرموده است، آن را کأنّه ما تصور کنیم و به آن توجه بکنیم؛ یعنی آن کلیِ آن صفت را. و الا آن صفات که نامحدود است، کُنهِ آن‌ها در مرتبه‌ی ذات قابل تصور نیست. پس این‌ها در مقامِ تجلیِ صفاتِ حق است.\nپس برای خدای متعال آن صفاتِ علیا و صفاتِ کمالیه هست که این صفات کمالیه وقتی مورد تجلیِ خدای سبحان قرار می‌گیرد، برای آن‌ها آن‌وقت «اسماء» قرار داده شده است. حالا از بین آن‌ها نزدیک‌ترین کلمه و جامع‌ترین کلمه و لفظی که می‌تواند به آن صفات کمالیه‌ی حق در واقع گویا باشد، اسم شریف «هو» است: «لا اِلهَ اِلّا هو».\nاین «هو» در واقع یعنی آن هویتِ مطلقه، آن ذاتی که مستجمعِ جمیعِ صفات است. یعنی اسم شریف «هو» در یک نگاه کلی، همه‌ی اسماء و صفات را (در واقع همه‌ی صفات علیای حق را) یک‌جا می‌خواهد به آن اشاره داشته باشد. یعنی خدای سبحان تجلی فرموده است، این اسم شریف «هو» همه‌ی آن صفات کمال را یک‌جا برای ما نشان می‌دهد؛ «لا اِلهَ اِلّا هو».\nبعد، بعد از لفظ شریف «هو»، لفظ جلاله‌ی «الله» آمده است. که مراد به «الله» یعنی همان ذاتِ هویتِ مطلقه‌ای که جامعِ جمیعِ صفاتِ جمالیه و جلالیه است، آن می‌شود «الله». که بعد باز فرمود: «لا اِلهَ اِلّا الله». پس اول «لا اِلهَ اِلّا هو» است، بعد «لا اِلهَ اِلّا الله».\nو بعد از این اسم شریف «الله» که خدای سبحان تجلی فرموده است، حالا اسم شریف در واقع «رحمان» است که خدای سبحان در واقع او را معادل اسم شریف «الله» قرار داده است که این را ان‌شاءالله می‌گذاریم در وقتِ بحثِ شرحِ اسم شریف «الله» توضیح داده بشود ان‌شاءالله.\nپس این سلسله مراتب را توجه بفرمایید که: ذات است که اصلاً هیچ اسم و چیزی ندارد؛ بعد می‌آید در مقامِ تجلیِ اسمایی، اقرب و نزدیک‌ترین اسمی که می‌تواند آن صفاتِ متجلیه‌ی حق را بیان بکند، لفظ شریف «هو» است (لا اِلهَ اِلّا هو)؛ بعد «لا اِلهَ اِلّا الله» می‌شود. حالا بعد از آن، آن موقع اسماءِ چهار اسم داریم: ۱. اسم شریف حَیّ ۲. مُرید ۳. عالِم ۴. و قادِر\nیعنی «الحَیّ، المُرید، العالِم، القادِر». این‌ها متجلی از اسم شریف «الله» شده‌اند. پس در واقع اسم شریف «الله» می‌توانیم بگوییم متجلی از اسم شریف «هو» شد؛ این چهار اسمی که عرض کردم، این‌ها متجلی از اسم شریف «الله» شدند. حالا بعد از این چهار اسم، اسماء متجلی می‌شوند که ان‌شاءالله در جلسه‌ی بعدمان عرض می‌کنیم.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-003",
    "title": "شرح اسما حسنی - جلسه 3",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 3,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nدر بحث شریف «اسماءِ حُسنای حق‌ تبارک‌وتعالی» عرض کردیم که به هر حال در مرتبه‌ی «ذات»، خدای متعال که صفت و اسمی تجلی نفرموده است و ذات است و ذات. بعد در مرتبه‌ی تجلی خدای سبحان، یعنی مقامِ اسمایی، اقرب اسمی که می‌تواند آن تجلیات حق را یک‌جا نشان بدهد، اسم شریف «هو» است.\nیک نکته‌ی کوتاه بنده اینجا عرض بکنم. ببینید آقا خدای سبحان که نامحدود است؛ کمالات و صفات او هم که نامحدود و عینِ ذات‌اند. مراد ما به این اسماءِ حُسنی، یعنی آن صفاتی که خدا تجلی کرده است. آن صفاتی که جزو در واقع آن اسماءِ مستأثره هستند و در واقع در علم غیب‌اند و اصلاً خدای سبحان تجلی نفرموده است، [کسی] به آن‌ها راه ندارد. «لا مَلَکٌ مُقَرَّبٌ وَ لا نَبِیٌّ مُرْسَلٌ...» احدی به آن‌ها راه ندارد؛ هیچ پیامبری، هیچ ولی‌ای از اولیاء الهی به آن‌ها راه ندارد. آن اصلاً تجلی نفرموده است و بر همین اساس که مخلوق هر چه بال بزند و بالا برود، [آنجا] جایی ندارد.\nپس مراد به این اسماء، «اسماءِ متجلیه‌ی حق» است؛ صفاتی است که خدا تجلی کرده. حالا آن صفاتِ متجلیه را اگر بخواهیم یک‌جا نشان بدهیم، می‌شود: «هو». و بعد اسم شریف «الله». و بعد عرض کردیم از اسم شریف الله، اسماءِ شریفِ «حَیّ» و «مُرید» و «عالِم» و «قادِر» تجلی پیدا می‌کنند.\nببینید این‌ها پس اسم شریف «هو»، ام‌الاسماء است، همه‌ی اسماءِ حق را دارد. بعد از او اسم جلاله‌ی «الله» است که اسم اعظم و تمام اسماء را در خود دارد. بعد هر کدام از این اسماء [چهارگانه]، دو مرتبه «امامِ» اسماءِ دیگری می‌شوند.\nمثلاً حالا من بنده نمونه‌هایی را عرض بکنم. مثلاً اسم شریف عرض کردیم «الحَیّ»؛ اسم شریف الحیّ، از این اسم شریف، اسمایی در واقع از او متجلی می‌شوند. مثل اسم شریف: دائِم، اَبَدی، اَزَلی، حَق، باقی، نور، اَوَّل، آخِر، ظاهِر، باطِن، واحِد، وارِث، واسِع، صَمَد، غَنی. این‌ها همه اسمایی‌اند که از اسم شریف «حَیّ» متجلی می‌شوند. و اسم شریف «حَیّ»، امامِ این اسماءِ خداست. حالا نمونه‌هایی را از اسماء آن چهار اسم که عرض کردم، عرض می‌کنیم که یک مقدار کم‌کم این بحث برایمان مأنوس بشود و بتوانیم وارد بشویم به شرح این اسماء.\nخب عرض کردم اسم شریف «مُرید»؛ مریدِ حق که همان اراده‌ی حق از او نشأت می‌گیرد، این اسم تجلی می‌کند و اسمایی مثل: مُعِزّ، مُذِلّ، رافِع، رَحمان، رَحیم، قابِض، غَفّار، قَهّار، وَهّاب، مُهَیْمِن، باسِط، مَلِک. این‌ها همه دیگر تجلیِ اسم «مُرید» حق است. این‌ها با اراده‌ی حق، اسم شریف معز یا مذل یا رافع یا قابض یا غفار، قهار، وهاب، مهیمن عرض کردم این‌ها متجلی می‌شوند.\nبعد اسم شریف «القادِر». این اسم وقتی تجلی می‌کند، اسمایی مثل: خالِق، بارِئ، رَزّاق، قابِض، مُصَوِّر، مُقْتَدِر، حَلیم، عَظیم، عَدْل، مُؤْمِن؛ این‌ها دیگر تجلیِ اسم شریفِ «خالقِ» حق‌اند [منظور قادر است]. حالا ممکن است شما بگویید آقا بعضی از اسماء مثلاً در این اسم هست؟ بله، گاهی اوقات این اسماء با مراتبی که دارند، ممکن است متجلیِ دو اسم قرار بگیرند. حالا این‌ها دیگر بحث‌های خاص خودش را دارد.\nو خدمت شما که عرض می‌شود، ببینید اسم شریف در واقع «العالِم» حق‌ تبارک‌وتعالی است که باز آن تجلیات خاص خود را دارد. مثلاً اسم شریف: مُدْرِک، سَمیع، بَصیر، هادی، خَبیر، حَکیم، شَهید، رَشید، مُحْصی؛ این‌ها اسمایی‌اند که از تجلی اسم شریف «عالِم» حق و این اسم مبارک تجلی پیدا می‌کنند.\nو خدمت شما که عرض می‌شود، پس ببینید این‌ها هر کدام از این چهار اسم، باز دومرتبه اسماءِ خاص خود را تجلی پیدا می‌کنند. دومرتبه هر کدام از این اسماء، اسماء دیگری از آن‌ها متجلی می‌شود. مثلاً دوباره اسم شریف مثلاً فرض بفرمایید «خالقِ حق» یا «بارئِ حق»، دومرتبه خودش تجلیاتی و اسمایی دارد که اسم شریف «بارئ» می‌شود امامِ آن اسماء.\nبله، حالا این هم پس یک مطلب به صورت باز کلی که این اسماء حق‌ تبارک‌وتعالی... حالا نکته‌ای را که اینجا باید یادآور بشوم ببینید آقا، این اسماءِ خدای سبحان یعنی در واقع که گفتیم، این‌ها «لفظ» که نیستند؛ عرض کردیم این‌ها «صفات کمالیه» هستند که خدای سبحان با آن صفات تجلی فرموده است. و صفاتی که خدا تجلی کرده است، این‌ها «حقایق‌»اند، وجوداتِ عینی‌اند که هستند.\nیعنی شما وقتی «خالق»، لفظ که نیست، شما خلق را دارید می‌بینید؛ پس این خلق را شما دارید می‌بینید، در واقع شما دارید اسم شریف «خالق» را می‌بینید. اینجا دیگر لفظ نیست، شما این حقیقت را می‌بینید. و وقتی شما مثلاً اسم شریف «حَیّ» را عرض کردم، شما این حیات را دارید می‌بینید؛ اینجا دیگر لفظ نیست. و سایر اسماء دیگری که عرض کردم.\nحالا نمونه‌هایی از آن‌ها را در تجلیات حق‌ تبارک‌وتعالی گفتیم؛ اگر شما اسم شریف مثلاً «رافِع» حق، اسم شریف رافعِ حق، این لفظ که نیست؛ حقایقی است که خدا آن حقایق را رفعت داده. «فِی بُیُوتٍ أَذِنَ اللَّهُ أَنْ تُرْفَعَ»؛ وقتی شما می‌بینید خدا مقامِ انسانِ کامل را بالا برده است، جایگاه او را بالا برده است و در واقع او را «فِی بُیُوتٍ أَذِنَ اللَّهُ» در حقیقت برایش ترسیم فرموده، او در بیوت‌الله است و این بیوت بالا برده شده‌اند، این‌ها حقایقی هستند که وجود دارند.\nیا یک نمونه‌ی ملموس‌تر را مثال بزنم. شما اسم شریف «مُصَوِّر»؛ «الْخالِقُ الْبارِئُ الْمُصَوِّرُ». مصور که صورت [می‌بخشد]. شما در دعای ماه شریف [رجب] دارید: «صَوَّرَ فَأَتْقَنَ». شما همه‌ی این صورتگری‌های حق را دارید می‌بینید؛ از خودتان ببینید، آنچه در این عالم است، این‌ها تصویر حق است. شما یک درخت را، یک برگ را، یک میوه را، یک موجود را، یک ماهی را، نمی‌دانم یک پرنده را، با این تنوعی که دارند؛ این گیاهان با این تنوعی که دارند، جمادات با این تنوعی که دارند، یکی عقیق است، یکی نمی‌دانم سنگ است، هر کدام. این‌ها همه مظاهر اسم شریف «مُصَوِّر» حق‌اند. که خدا... پس این‌ها لفظ نیستند، این‌ها آن حقایق عینی هستند که وجود دارند.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-004",
    "title": "شرح اسما حسنی - جلسه 4",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 4,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nادامه‌ی شرح «اسماءِ حُسنای حق‌ تبارک‌وتعالی» را عرض بکنیم. خب عرض کردیم در جلسه‌ی قبلمان که «اسماءِ حُسنای حق» یعنی آن صفاتِ کمالیه‌ای که خدای سبحان تجلی فرموده است؛ و این‌ها یک حقایق و واقعیت‌هایی هستند. این لفظی را که ما به‌کار می‌بریم، این‌ها در واقع اسمِ اسمِ اسم‌اند در واقع؛ اما آن که مهم است، آن «حقیقت» است.\nو تمام این «خلق»، مظاهرِ ظهور این اسماء‌اند. یعنی این اسماء حق وقتی خدا با این اسمائش تجلی می‌کند، آن‌وقت می‌شود این خلقی را که ما شاهد هستیم. حالا هر کدام از این مخلوقات پس ببینید، مظهر اسمی از آن اسماء‌اند. یعنی این اسماء با آن سلسله‌مراتبی که عرض کردیم -از اسم شریف «هو»، «الله»، آن چهار اسم مبارک حَی و که شمردیم خدمت شما، و بعد تجلیات آن‌ها، دوباره تجلی آن اسماء- هر موجودی به هر حال به‌حسبِ سعه‌ی وجودی و ظرفیتِ وجودی خودش، مظهری از اسمی است؛ حالا به هر حال این اسم بستگی دارد به آن مرتبه‌ی وجودی آن موجود. بنابراین تمام این موجودات، به‌نحوی اسمی از اسماء‌اند، یک مرتبه‌ای از اسماء حق‌اند دیگر.\nاما انسانِ کامل، مظهرِ تمامِ اسماءِ حق است. یعنی اینکه انسان کامل، خدای سبحان که تجلی کرد به مقام اسمایی، تمام آن صفاتی را که تجلی کرد، شد «حقیقتِ محمدیه (صلی‌الله‌علیه‌وآله)». و رسول‌اکرم (ص) جامعِ جمیعِ صفاتِ متجلیه‌ی حق است.\nشما اگر در مثلاً «زیارت جامعه» یا زیارات دیگر عرض می‌کنید: شما خزانه‌ی علم خدا هستید، مخزن علمید؛ خب ممکن است کسی بیاید [بگوید] آقا خدا که علمش نامحدود است، شما چطور به ائمه و رسول‌اکرم (ص) می‌گویید خزانه‌ی علم خدا؟ نه درسته؛ ما عرض کردیم آن علومی را که خدای سبحان تجلی فرموده است، ائمه آن‌ها را دارا هستند. و الا علومی که جزو علوم مستأثره است و خدای متعال در علم غیب الهی است و تجلی که نفرموده، خب معلوم است ائمه مظهر آن‌ها که نیستند؛ آن‌ها تجلی نفرموده است تا کسی مظهری پیدا بکند. پس انسانِ کامل مظهر این اسماء است.\nو به‌خاطر همین امام صادق (ع) فرمودند: «نَحْنُ أَسْماءُ اللّهِ» (ما اسماء الله هستیم). من یک دلیل قرآنی بنده بیاورم که ببینید اگر امام صادق (ع) فرمودند «نَحْنُ أَسْماءُ اللّهِ» یعنی چه؟ آقا خدای سبحان فرمود: «وَ عَلَّمَ آدَمَ الْأَسْماءَ کُلَّها». ببینید خدای سبحان اسماء را -آن هم «الْأَسْماءَ» یعنی جمیعِ اسماءِ متجلیه‌ی خودش را- به حضرت آدم داد. خب پس بنابراین ببینید این «تعلیمِ حق»، عطای اوست دیگر.\nبعد «ثُمَّ عَرَضَهُمْ عَلَی الْمَلائِکَةِ فَقالَ أَنْبِئُونی بِأَسْماءِ هؤُلاءِ إِنْ کُنْتُمْ صادِقینَ»؛ به ملائکه فرمود اگر حالا صادقید، راست می‌گویید، بگویید آن اسماء را. که «قالُوا سُبْحانَکَ لا عِلْمَ لَنا إِلاَّ ما عَلَّمْتَنا إِنَّکَ أَنْتَ الْعَلیمُ الْحَکیمُ». بعد خدا فرمود: «یا آدَمُ»، «قالَ یا آدَمُ أَنْبِئْهُمْ بِأَسْمائِهِمْ»؛ بعد وقتی «فَلَمَّا أَنْبَأَهُمْ» (وقتی به اسمائهم)، «قالَ أَلَمْ أَقُلْ لَکُمْ»؛ بله تا الی‌آخر.\nپس ببینید خدای سبحان این تعلیم فرموده است به آدم که عرض کردیم آن‌وقت بعد این‌ها، چون می‌دانید وجود خلقت در واقع جسمانی و روحی آدم، خب بعد از در واقع وجود خلقتِ نوری رسول‌اکرم (ص) است؛ رسول‌اکرم «اَوَّلُ ما خَلَقَ اللّهُ» است. یعنی در واقع رسول‌اکرم تجلیِ اسماء و صفاتِ حق واقع شد، بعد حالا به برکت رسول‌اکرم که حضرت آدم آفریده می‌شود و این اسماء حق، تعلیم او می‌گردد. خب این هم شاهد و دلیل قرآنی بر اینکه این اسماء [تعلیم داده شده].\nحالا بقیه بعد ببینید اولیاء الهی دیگر هر کدام آن‌وقت مرآتی و تجلی‌ای از تجلیات انسان کامل‌اند. یعنی انسان کامل تجلیِ خداست، و بعد بقیه تجلیِ انسانِ کامل‌اند. و به برکت انسان کامل است که به ما آن وقت این اسماء و صفات می‌رسد. و بر همین اساس حالا ان‌شاءالله روایاتش را عرض می‌کنیم که آن‌ها «اسماءِ حق‌»اند، «وسائطِ فیضِ» بین در واقع عالم اله و مُلک‌اند در واقع، بین مُلک و ملکوت‌اند. این‌ها دیگر اموری است که...\nو یا اگر خدای سبحان فرمود: «وَ ابْتَغُوا إِلَیْهِ الْوَسیلَةَ»، یا فرمود: «لِلَّهِ الْأَسْماءُ الْحُسْنی فَادْعُوهُ بِها» (بیایید با اسماء حُسنی خدا را بخوانید)، بعد حالا عرض می‌کنیم ان‌شاءالله بعد که خدای سبحان این اسماءِ تکوینی خودش را به ما روزی فرمود و آن وجود اقدس حضراتِ ائمه‌ی معصومین (ع) الان آقا «بَقِیَّهُ اللّهِ» در واقع اسماءِ حق‌ تبارک‌وتعالی است. حالا هر کسی با ظرفیت خودش به وجود آن حضرت متصل است و از فیضِ وجود آن حضرت روزی می‌خورد: «بِیمْنِکَ رُزِقَ الْوَرَی». این در دعا وارد شده است؛ آقا به یُمن وجود شما، «وَرَی» (ما سِوَی اللّه) روزی می‌خورد.\nو بعد آقا مگر عرض نکردیم که تمام این اسماءِ حق، شما تجلیاتی که دارند، این‌ها اسماء... الان آسمان‌ها و زمین مگر تجلیِ اسماءِ حق نیستند؟ چرا. این‌ها به برکتِ انسانِ کامل متجلی شده‌اند. و شما اگر در «زیارت جامعه» عرض می‌کنید: «بِکُمْ یُمْسِکُ السَّمَاءَ» (با شما آسمان در واقع در مدار خودش هست، این کرات در مدار خودشان‌اند)؛ چون این‌ها متجلیِ از اسمی از آن اسمایی است که انسانِ کامل او را دارد. شما در دعای شریفِ شب عرفه می‌گویید: «به حق آن اسمی که خَلَقْتَ بِهَا السَّماواتِ وَ الأَرْضَ». با یک اسم، خدا آسمان‌ها و زمین را خلق کرد. خب آن یک اسم جزو آن اسماء «عَلَّمَ آدَمَ الْأَسْماءَ»؛ چون آن اسماءِ کلی است که آن‌ها را امام زمان دارد، ائمه دارند. پس بنابراین این آسمان‌ها و زمین به برکت آن‌ها در مدار خودشان هستند.\nیا اگر عرض می‌کنیم: «بِکُمْ یُنَزَّلُ الْغَیْثُ» (با شما باران می‌آید)، آقا باران آمدن، مظهر اسمی از اسماءِ حق است و آن اسم در وجودِ مقدسِ ائمه است؛ باز باران به برکت آن‌ها می‌آید. و همه‌ی امور دیگر اینچنین‌اند.\nبسیار خب. پس این هم یک مطلب راجع به اسماءِ حق. حالا ان‌شاءالله ادامه‌ی بحثمان را جلسه‌ی بعدمان [پی می‌گیریم].\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-005",
    "title": "شرح اسما حسنی - جلسه 5",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 5,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nدر جلسه‌ی قبلمان در شرح «اسماءِ حُسنای حق‌ تبارک‌وتعالی» عرض کردیم که انسانِ کامل مظهر همه‌ی اسماء و صفات متجلیه‌ی حق‌ تبارک‌وتعالی است. چون به هر حال ببینید این اسماء آقا وقتی تجلی می‌شود، یعنی ظهور پیدا می‌کند، یک «موطن» می‌خواهد، یک جایگاه می‌خواهد که در آنجا، در آن موتنِ خودش تجلی بکند.\nیک مقدار برای اینکه این بحث به ذهنمان نزدیک بشود، بنده یک نمونه‌ی دیگری را عرض بکنم. آقا «إِنَّا أَنْزَلْناهُ فِی لَیْلَةِ الْقَدْرِ»؛ خدای سبحان قرآن کریم را که «کلامِ حق» است، تجلی فرمود. خب قرآن کریم که تجلیِ خدای متعال است، این کلام لفظ که نیست؛ این‌ها آن حقایقِ عینیه هستند. خب این‌ها یک موتن می‌خواهد. موتن و وطنِ این‌ها کجاست؟ انسانِ کامل.\nو ظرفیتِ وجودیِ رسول‌اکرم (ص) و روح بلندِ «إِنَّکَ لَعَلی خُلُقٍ عَظِیمٍ» حضرت است که می‌شود ظرفِ نزولِ قرآن. یک حدیث هم اینجا به مناسبت عرض کنم؛ امام صادق (ع) فرمودند: بیایید با سوره‌ی «انّا انزلناه» بر آن‌هایی که قبول ندارند این معارف را و وجودِ اقدسِ ائمه را و می‌گویند نیست، امام زمانی نیست و هر وقت خدا بخواهد مثلاً یک چهل سال زودتر خلقش می‌کند و بعد می‌آید و الان امام زمانی نیست، امام صادق (ع) فرمودند: با این سوره‌ی «انّا انزلناه» بروید با او بحث کنید، بر شما پیروزید؛ او هیچ جواب ندارد بدهد.\nبه این ترتیب، امام صادق (ع) فرمودند بگویید آقا مگر خدا نفرمود: «إِنَّا أَنْزَلْناهُ فِی لَیْلَةِ الْقَدْرِ»؟ مگر «شب قدر» تکرار نمی‌شود در طول سال؟ در طول سال‌ها؟ این‌جور نیست که شب قدر فقط یک شب قدری ما داشتیم و تمام شده است. خیر؛ ماه مبارک، در هر ماه مبارک یک شب قدری است. و بعد خدا می‌فرماید ما در هر شب قدر، این قرآن یک نزولِ در واقع خاص دارد؛ چون کلام حق است، نامحدود است.\nبعد امام فرمودند: ببینید آقا این قرآن که نازل می‌شود، موتن آن کیست؟ موتن آن کجاست؟ بله، «إِنَّا أَنْزَلْناهُ»، خدا دارد برای انسان‌ها نازلش می‌کند دیگر؛ موتن این کجاست؟ جایگاه این کجاست؟ اگر انسان کاملی نباشد، جایگاه و وطنی و موتنی برای نزول قرآن نیست. پس در شب قدری نمی‌تواند قرآن دیگر نازل بشود. پس باید انسان کامل باشد تا موتن قرآن باشد و «إِنَّا أَنْزَلْناهُ فِی لَیْلَةِ الْقَدْرِ» تحقق پیدا کند.\nخب برگردیم به بحثمان. غرضم این بود که وقتی قرآن نازل می‌شود، یک موتن می‌خواهد، یک جایی می‌خواهد. حالا اسماءِ حق هم یک موتن و جایگاه می‌خواهند. موتنِ آن‌ها، ظرفِ وجودیِ انسانِ کامل است که او همه‌ی اسماء را دارد. و بعد عرض کردیم بقیه‌ی موجودات دیگر به‌حسب مراتب وجودی خودشان، از «مشکاتِ» وجودِ انسانِ کامل نور می‌گیرند؛ «کَمِشْکاةٍ فِیها مِصْباحٌ». این مشکات آن‌وقت بعد نورافشانی می‌کند و در واقع آن برکات به دیگران هم می‌رسد.\nبسیار خب، این هم یک مطلب. خدمت شما که عرض کنم، یک نکته‌ی دیگر هم اینجا راجع به حالا بحث مقام اسماء عرض بکنم. اولاً این اسماء ببینید خب حقایق و معارفی هستند که قرآن می‌فرماید: «لا یَمَسُّهُ إِلاَّ الْمُطَهَّرُونَ». فقط «مطهّرون‌»اند که به این حقایق دست پیدا می‌کنند؛ و قلب و روحِ آن‌ها موتن و جایگاهِ این نزولِ اسماء و تجلیاتِ این اسمایی است. پس بنابراین این معارفِ الهی با تزکیه‌ی نفس، با تهذیبِ نفس، با در واقع بیرون آمدن از پوسته‌ی این ظلمت‌های مادی تحقق‌پذیر است دیگر.\nو اینکه در دعاها وارد شده است می‌گوییم: «اَللّهُمَّ عَرِّفْنى نَفْسَکَ، فَاِنَّکَ اِنْ لَمْ تُعَرِّفْنى نَفْسَکَ، لَمْ اَعْرِف رَسُولَکَ...»، این‌ها اموری است که باید با این تزکیه‌ی نفس و این‌ها، این معرفت را خدا روزی بفرماید؛ خدا ان‌شاءالله روزی‌مان کند.\nاما نکته‌ی دیگری که حالا عرض کردم اینجا مطرح کنیم، این است که ببینید آقا این اسماء خب برکاتی که دارند، شما حتی یک حیوانی که ذبح می‌شود، قرآن می‌فرماید: «فَکُلُوا مِمَّا ذُکِرَ اسْمُ اللَّهِ عَلَیْهِ»؛ از حیوانی که با نامِ خدا ذبح شده است، مصرف کنید. و آن‌هایی که «لا یَذْکُرُونَ اسْمَ اللَّهِ عَلَیْها»، آن‌ها دیگر جایز نیست. چرا؟ چون این حیوان وقتی که در واقع با این اسم شریف کشته می‌شود، به برکتِ آن اسم شریف است که آن نورانیت را پیدا می‌کند.\nو اما مطلب دیگر اینکه ببینید خدای سبحان فرموده است: «سَبِّحِ اسْمَ رَبِّکَ الْأَعْلَی»؛ یا «فَسَبِّحْ بِاسْمِ رَبِّکَ الْعَظیمِ» که در دو مورد این آیه‌ی شریف آمده است، «فَسَبِّحْ بِاسْمِ رَبِّکَ الْعَظیمِ». که وقتی این آیه نازل شد، فرمودند رسول‌اکرم (ص) رو در رکوع‌تان بگذارید؛ و شما در رکوع عرض می‌کنید: «سُبْحانَ رَبِّیَ الْعَظِیمِ وَ بِحَمْدِهِ». خب اینجا ببینید خدای سبحان از ما «تسبیحِ اسم» را از ما خواسته است.\nحالا تسبیحِ اسم، اولاً تنزیهِ خود آن اسم است، تجلیلِ خود آن عنوان و تعظیم و تکریم آن است، و از جمله: تکریم و تجلیلِ مظاهرِ آن اسم است. این نکته را خیلی مهم است که دریابیم. آقا «سَبِّحِ اسْمَ رَبِّکَ الْأَعْلَی»، یا «فَسَبِّحْ بِاسْمِ رَبِّکَ الْعَظیمِ»، عرض کردم آقا مگر این آیاتِ آفاقی و انفسی، آنچه در این عالم هست، این‌ها مظاهرِ اسماءِ حق نیستند؟ چرا. پس این‌ها تسبیح می‌خواهد، تعظیم می‌خواهد، تکریم می‌خواهد، تفسیر می‌خواهد.\nو وقتی شما می‌بینید علوم، وقتی یک دانشمند می‌آید و مثلاً راجع به یک گیاه‌شناس راجع به گیاه در واقع بحث می‌کند، شرح می‌کند، اگر این یک فردِ خلاصه‌ی اهل معرفت باشد، این در حقیقت دارد تسبیحِ اسمی از اسماء خدا را می‌کند و تسبیح‌گوی اسم خدا شده است؛ و در واقع دارد اسم خدا را تنزیه می‌کند، تشریح می‌کند، تفسیر می‌کند، بیان می‌کند. این‌ها این است. که خداوند پس بنابراین تعظیمِ اسمِ خودش را از ما خواسته است.\nیا مثلاً فرض کنید آنجایی که حتی تکبیرِ اسم خودش را از ما خواسته است دیگر. و این‌ها همه اموری است که باید به آن‌ها اگر توجه بشود، انسان را اهل این معرفت قرار بدهد، برکات خودش را دارد.\nحالا این شرح اسماءِ حُسنایی را که حالا توفیق شده است تا اینجا شروع کردیم، مقصودمان همین است که انسان به این معارف دست پیدا بکند، به این در واقع مطالب را بتواند در زندگی‌اش پیاده بکند. خدا ان‌شاءالله روزی‌مان کند. و من می‌خواهم همین‌جا عاجزانه درخواست کنم، دعا بفرمایید که خداوند این توفیق را روزی‌مان بکند و ما را -و حالا که خدا این لطف را فرموده است- ما را قصه‌گوی اسماءِ حُسنای حق و اهل‌بیت (ع) قرار بدهد.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-006",
    "title": "شرح اسما حسنی - جلسه 6",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 6,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nادامه‌ی شرح «اسماءِ حُسنای الهی» را به یاری خدای عزوجل خدمت شما عرض بکنم. ابتدا چند مطلب را که به صورت کلی است مطرح کنیم تا بعد ان‌شاءالله سراغ حالا هر اسم به ترتیب خاص ان‌شاءالله برویم.\nخب عرض کردیم در مباحث گذشته‌مان که این «اسماءِ حق‌ تبارک‌وتعالی»، حقایقی هستند که آن حقایق را خدای سبحان تجلی فرموده است؛ و آن حقایق‌اند که سراسر این عالم را در واقع پر کرده است و همه‌ی این عالم، نشانی از آن اسماءِ حق است. این‌ها آیه‌ای از آن آیاتِ اسماءِ الهی‌اند.\nبر همین اساس عرض کردیم که این‌ها «لفظ» نیست، بلکه مراد آن «حقیقت‌ها»ست. و در این آیه‌ی شریفه که وقتی خدای سبحان می‌فرماید: «سَبِّحِ اسْمَ رَبِّکَ الْأَعْلَی»، یا «تَبارَکَ اسْمُ رَبِّکَ ذِی الْجَلالِ وَ الْإِکْرامِ»، خب پیداست وقتی خدای سبحان امر به تسبیحِ «اسمِ رب» می‌فرماید، یا می‌فرماید: «مبارک است آن اسم رب تو که ذوالجلال و الاکرام است»، خب معلوم است که این اسم، مراد آن حروف و اصوات نیست. که تا انسان بگوید حروف و اسماء در واقع مورد تسبیح واقع بشوند.\nاین حروف و اصوات و این صداها، این‌ها از عوارضِ «جسم‌»اند. حروف و اصوات، این‌ها از عوارض اجسام‌اند و اخص و پایین‌ترین مراتبِ آن حتی مراتبِ جسم و در واقع جسمانی، یک جسم می‌باشد. چیزی که در اخصِ مراتب قرار دارد، چگونه مورد تسبیح واقع بشود؟ چگونه مبارک است؟ چگونه «سَبِّحِ اسْمَ رَبِّکَ الْأَعْلَی» است؟\nپس بنابراین معلوم می‌شود که مراد، آن «حقیقتِ عالمِ وجود» است؛ آن ذاتِ باری‌تعالی است. و نکته‌ی مهمی را که اگر انسان به آن توجه بکند، بسیار اثربخش هست، آن این که وقتی انسان اسم الهی را به‌کار می‌برد و آن‌ها را بر زبان جاری می‌کند، مثلاً می‌گوید «یا شافي»، یا «یا بَسْمَ اللَّهِ»، یا «یا بَسْمَ اللَّهِ کافِی»، یا «بِسْمِ اللَّهِ الَّذِی لَا یَضُرُّ مَعَ اسْمِهِ شَیْ‌ءٌ فِی الْأَرْضِ وَ لَا فِی السَّمَاءِ» که در دعاهای رسول‌اکرم (صلوات‌الله‌وسلامه‌علیه) آمده است؛ وقتی انسان این اسماء را بر زبان جاری می‌کند، مهم این است که «نفسِ انسان» در وقتِ تذکر و یادِ این اسماء، به آن «مبدأ» آن اسم توجه پیدا بکند و متصل بشود.\nو اگر انسان در وقت گفتن این اسماء به آن مبدأ در واقع متصل شد، در این صورت است که آن‌ها اثربخش هم هستند. و آن مبدأ، در واقع محلِ اجابتِ دعوات و اثرگذاری است. در جلسه‌های قبل عرض کردیم که شما اگر اسمی را که مناسب با آن حاجتتان هست به‌کار ببرید، دیگر نیازی به گفتن حاجت نیست.\nمثال زدیم، کسی که برای شفای بیمار فقط عرض می‌کند: «یا شافي»، یا «بِسْمِ اللَّهِ الشّافی». این «بِسْمِ اللَّهِ الشّافی» اگر به مبدأ این اسم، یعنی که خدای سبحان است توجه داشته باشد و اتصال پیدا بکند، خب خدای متعال وقتی این ذکر را از بنده‌اش می‌بیند، می‌داند که او برای اینکه در در واقع تحت تجلی این اسم قرار بگیرد، دارد این ذکر را بر زبان جاری می‌کند. و گویا این عبد، «اثرِ» آن ذکر را می‌طلبد و می‌خواهد؛ [خدا] آن را عطا می‌فرماید. و این اسماءِ خدایند که عرض کردم اثرگذارِ در این عالم وجود هستند دیگر.\nبسیار خب، پس این نکته را باید در وقتِ به‌کار بردن این اسماء توجه کرد. و نکته‌ی خدمت شما که عرض می‌شود دیگری را که می‌باید در وقت گفتن این الفاظ توجه داشت، این است که این اسماء، هر کدام از آن‌ها دارای خلاصه‌ منشأ خاصی‌اند. و هر کدام از این اسماء تحت اسمِ دیگری از اسماءِ حق‌اند و در واقع این‌ها «شأنی از شئوناتِ حق‌ تبارک‌وتعالی» می‌باشند. و این در واقع شأنی و در واقع مقامی از این مقاماتِ حق‌ تبارک‌وتعالی است که اثرگذار است.\nو عرض کردیم که عالم، نشان و آیه‌ی این اسماء حق است. که در دعاها به‌خصوص در دعای شب عرفه آمده است: «خدایا به حق آن اسمی که آسمان‌ها و زمین را با آن اسم خلق فرمودی».\nبسیار خب، این هم از این مطلب. حالا مطلب دیگر را که اینجا اشاره بکنیم، این است که اسماء حق‌ تبارک‌وتعالی در واقع می‌فرمایند مرتبه‌ی آن «الوهیتِ جامعه» را با خودشان دارند. یعنی در مقامِ -عرض کردیم- برای خدای متعال آن مرتبه‌ی ذات و اسماء و... تا می‌رسد به آن مرتبه‌ی الوهیت که مرتبه‌ی الوهیت یعنی آنجایی که این اسماء ظهور پیدا می‌کنند و این عالم خلق شده است؛ که هر کدام ممکن است مظهر اسمی از اسماءِ حق‌ تبارک‌وتعالی باشند دیگر.\nپس بنابراین این اول مرتبه‌ی آن الوهیتِ جامعه را این اسماءِ حق‌ تبارک‌وتعالی به همراه خودشان دارند. و «اول کثرتی» که در واقع واقع شد در عالم وجود، همین ظهورِ اسماء حق‌ تبارک‌وتعالی است. یعنی با تجلیِ خدا و ظهور این اسماء، در واقع آن کثرت در وجود آغاز شد. چون این‌ها باعث شد که به هر حال اسماء ظهور پیدا بکنند، بعد آثار اسماء ظهور پیدا بکند که در واقع این کثرت آغاز شد.\nحالا ان‌شاءالله ادامه‌ی بحث را در جلسه‌ی بعدمان عرض می‌کنیم.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-007",
    "title": "شرح اسما حسنی - جلسه 7",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 7,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nادامه‌ی شرح «اسماءِ حُسنای الهی» را به یاری خدای عزوجل خدمت شما عرض بکنم. ابتدا چند مطلب را که به صورت کلی است مطرح کنیم تا بعد ان‌شاءالله سراغ حالا هر اسم به ترتیب خاص ان‌شاءالله برویم.\nخب عرض کردیم در مباحث گذشته‌مان که این «اسماءِ حق‌ تبارک‌وتعالی»، حقایقی هستند که آن حقایق را خدای سبحان تجلی فرموده است؛ و آن حقایق‌اند که سراسر این عالم را در واقع پر کرده است و همه‌ی این عالم، نشانی از آن اسماءِ حق است. این‌ها آیه‌ای از آن آیاتِ اسماءِ الهی‌اند.\nبر همین اساس عرض کردیم که این‌ها «لفظ» نیست، بلکه مراد آن «حقیقت‌ها»ست. و در این آیه‌ی شریفه که وقتی خدای سبحان می‌فرماید: «سَبِّحِ اسْمَ رَبِّکَ الْأَعْلَی»، یا «تَبارَکَ اسْمُ رَبِّکَ ذِی الْجَلالِ وَ الْإِکْرامِ»، خب پیداست وقتی خدای سبحان امر به تسبیحِ «اسمِ رب» می‌فرماید، یا می‌فرماید: «مبارک است آن اسم رب تو که ذوالجلال و الاکرام است»، خب معلوم است که این اسم، مراد آن حروف و اصوات نیست. که تا انسان بگوید حروف و اسماء در واقع مورد تسبیح واقع بشوند.\nاین حروف و اصوات و این صداها، این‌ها از عوارضِ «جسم‌»اند. حروف و اصوات، این‌ها از عوارض اجسام‌اند و اخص و پایین‌ترین مراتبِ آن حتی مراتبِ جسم و در واقع جسمانی، یک جسم می‌باشد. چیزی که در اخصِ مراتب قرار دارد، چگونه مورد تسبیح واقع بشود؟ چگونه مبارک است؟ چگونه «سَبِّحِ اسْمَ رَبِّکَ الْأَعْلَی» است؟\nپس بنابراین معلوم می‌شود که مراد، آن «حقیقتِ عالمِ وجود» است؛ آن ذاتِ باری‌تعالی است. و نکته‌ی مهمی را که اگر انسان به آن توجه بکند، بسیار اثربخش هست، آن این که وقتی انسان اسم الهی را به‌کار می‌برد و آن‌ها را بر زبان جاری می‌کند، مثلاً می‌گوید «یا شافي»، یا «یا بَسْمَ اللَّهِ»، یا «یا بَسْمَ اللَّهِ کافِی»، یا «بِسْمِ اللَّهِ الَّذِی لَا یَضُرُّ مَعَ اسْمِهِ شَیْ‌ءٌ فِی الْأَرْضِ وَ لَا فِی السَّمَاءِ» که در دعاهای رسول‌اکرم (صلوات‌الله‌وسلامه‌علیه) آمده است؛ وقتی انسان این اسماء را بر زبان جاری می‌کند، مهم این است که «نفسِ انسان» در وقتِ تذکر و یادِ این اسماء، به آن «مبدأ» آن اسم توجه پیدا بکند و متصل بشود.\nو اگر انسان در وقت گفتن این اسماء به آن مبدأ در واقع متصل شد، در این صورت است که آن‌ها اثربخش هم هستند. و آن مبدأ، در واقع محلِ اجابتِ دعوات و اثرگذاری است. در جلسه‌های قبل عرض کردیم که شما اگر اسمی را که مناسب با آن حاجتتان هست به‌کار ببرید، دیگر نیازی به گفتن حاجت نیست.\nمثال زدیم، کسی که برای شفای بیمار فقط عرض می‌کند: «یا شافي»، یا «بِسْمِ اللَّهِ الشّافی». این «بِسْمِ اللَّهِ الشّافی» اگر به مبدأ این اسم، یعنی که خدای سبحان است توجه داشته باشد و اتصال پیدا بکند، خب خدای متعال وقتی این ذکر را از بنده‌اش می‌بیند، می‌داند که او برای اینکه در در واقع تحت تجلی این اسم قرار بگیرد، دارد این ذکر را بر زبان جاری می‌کند. و گویا این عبد، «اثرِ» آن ذکر را می‌طلبد و می‌خواهد؛ [خدا] آن را عطا می‌فرماید. و این اسماءِ خدایند که عرض کردم اثرگذارِ در این عالم وجود هستند دیگر.\nبسیار خب، پس این نکته را باید در وقتِ به‌کار بردن این اسماء توجه کرد. و نکته‌ی خدمت شما که عرض می‌شود دیگری را که می‌باید در وقت گفتن این الفاظ توجه داشت، این است که این اسماء، هر کدام از آن‌ها دارای خلاصه‌ منشأ خاصی‌اند. و هر کدام از این اسماء تحت اسمِ دیگری از اسماءِ حق‌اند و در واقع این‌ها «شأنی از شئوناتِ حق‌ تبارک‌وتعالی» می‌باشند. و این در واقع شأنی و در واقع مقامی از این مقاماتِ حق‌ تبارک‌وتعالی است که اثرگذار است.\nو عرض کردیم که عالم، نشان و آیه‌ی این اسماء حق است. که در دعاها به‌خصوص در دعای شب عرفه آمده است: «خدایا به حق آن اسمی که آسمان‌ها و زمین را با آن اسم خلق فرمودی».\nبسیار خب، این هم از این مطلب. حالا مطلب دیگر را که اینجا اشاره بکنیم، این است که اسماء حق‌ تبارک‌وتعالی در واقع می‌فرمایند مرتبه‌ی آن «الوهیتِ جامعه» را با خودشان دارند. یعنی در مقامِ -عرض کردیم- برای خدای متعال آن مرتبه‌ی ذات و اسماء و... تا می‌رسد به آن مرتبه‌ی الوهیت که مرتبه‌ی الوهیت یعنی آنجایی که این اسماء ظهور پیدا می‌کنند و این عالم خلق شده است؛ که هر کدام ممکن است مظهر اسمی از اسماءِ حق‌ تبارک‌وتعالی باشند دیگر.\nپس بنابراین این اول مرتبه‌ی آن الوهیتِ جامعه را این اسماءِ حق‌ تبارک‌وتعالی به همراه خودشان دارند. و «اول کثرتی» که در واقع واقع شد در عالم وجود، همین ظهورِ اسماء حق‌ تبارک‌وتعالی است. یعنی با تجلیِ خدا و ظهور این اسماء، در واقع آن کثرت در وجود آغاز شد. چون این‌ها باعث شد که به هر حال اسماء ظهور پیدا بکنند، بعد آثار اسماء ظهور پیدا بکند که در واقع این کثرت آغاز شد.\nحالا ان‌شاءالله ادامه‌ی بحث را در جلسه‌ی بعدمان عرض می‌کنیم.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-008",
    "title": "شرح اسما حسنی - جلسه 8",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 8,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nادامه‌ی شرح «اسماءِ حُسنای الهی» را مطرح کنیم. خب در جلسات قبل مطالبی را به صورت کلی راجع به اسماءِ حُسنای الهی عرض کردم. حالا یک مقدار بیشتر وارد جزئیات بشویم و ببینیم که آیا این اسماء در عدد خاصی مطرح شدند؟ برای آن‌ها عدد خاصی هست یا نیست و به هر حال به چه شکل و به چه گونه است.\nعرض کردیم قبلاً که «اسماءِ حُسنای الهی» یعنی اسمایی که خدای سبحان تجلی فرموده است و به تعبیر دیگری آن‌ها را از پرده‌ی غیب خارج فرموده و به آن‌ها ظهور داده است و «انسان» را که خلق فرمود، مظهر این اسماء و صفات خودش قرار داد.\n«وَ عَلَّمَ آدَمَ الْأَسْماءَ کُلَّها»؛ و خداوند همه‌ی این اسمایی را که تجلی فرمود به حضرت آدم تعلیم فرمود؛ یعنی آن را مظهرِ این اسماء و صفات خودش قرار داد. بنابراین انسان در واقع موجودی هست که مظهر این اسماء است. حرکات و سکنات او همه حکایت از این اسماء دارد. و این مقام است که مقامِ «خلیفة‌اللّهی» را برای انسان رقم می‌زند: «إِنِّی جاعِلٌ فِی الْأَرْضِ خَلِیفَةً». و انسان کامل اینچنین است.\nالان حضرت اباصالح المهدی (عج)، حرکات حضرت، سکنات حضرت، حتی خواب و بیداری حضرت، همه و همه مظهر صفات و اسماء حق است. بر همین اساس است که شما بر تمام حالات آن حضرت سلام می‌کنید. شما در زیارت آن حضرت عرض می‌کنید: «السَّلاَمُ عَلَیْکَ حِینَ تَقُومُ، السَّلاَمُ عَلَیْکَ حِینَ تَقْعُدُ، السَّلاَمُ عَلَیْکَ حِینَ تَقْرَأُ وَ تُبَیِّنُ...»؛ سلام بر شما حین تقوم، حین تقعد، حین ترکع، حین تسجد. آقا نماز بر آن حالت ایستاده‌ی شما، نشسته‌ی شما، رکوع شما، سجده‌ی شما؛ بر همه‌ی این حالات شما سلام باد. چون این تمام این حالات مظهر اسماء حق است.\nو اگر جناب امیرالمؤمنین (ع) می‌فرماید: «أَنَا الْعَرْشُ، أَنَا الْکُرْسِیُّ، أَنَا اللَّوْحُ، أَنَا الْقَلَمُ» (من عرش هستم، من کرسی هستم، من قلم هستم)، همه‌ی آن‌ها بله؛ امیرالمؤمنین مظهر اسماء و صفات است و عرش، کرسی، قلم، لوح، همه‌ی این‌ها مظهری از مظاهر اسماء حق‌اند و اصل این اسماء را خداوند به انسان عطا فرموده است. این یک مطلب.\nمطلب بعد کلمه‌ی «حُسنی» را هم بنده خدمت شما معنا بکنم. ببینید «اسماءِ حُسنی»، حُسنی اولاً مؤنثِ «اَحسَن» است. اما در اینجا معنای اَحسن به معنای «تفضیل» مراد نیست که ما بگوییم اَحسن است، بهتر است. چون اصلاً دومی وجود ندارد تا ما بخواهیم اینجا تفضیل را مطرح بکنیم. چون تفضیل وقتی مطرح می‌شود که دو نفرند، دو نفر عالِم‌اند، علم یکی بیشتر است، عرض می‌کنیم آن اَعلَم است؛ و یا آن اَفقَه است و الی‌آخر. اما وقتی که دومی وجود ندارد؛ حقیقتِ ذات و کمال یکی‌ست. همه‌ی موجودات و مخلوقات مظهری از آن مظاهرند. پس اینجا معنای تفضیل معنا ندارد.\nو اگر ذاتی را هم خدای متعال علم به او عطا کرده است، قدرت داده است، مثل انسان کامل که عرض کردیم مظهر این اسماء و صفات است، این‌ها عطایای حق‌اند. آن‌ها اصالتاً از آنِ خدای متعال‌اند و خدای متعال آن‌ها را و پرتوی از آن‌ها را به انسان کامل عطا فرموده است. پس بنابراین اینجا دیگر مصداق پیدا نمی‌کند ما بخواهیم کسی که مظهر آن اسماء است، بخواهیم گفته بشود آن اَعلَم است و این مثلاً فرض کنید عالِم است؛ خیر. پس اینجا اَحسن به این معنا نیست.\nیا حتی شما «اللّهُ أَکْبَر» وقتی گفته می‌شود، اکبر به معنای بزرگتر نیست. چرا؟ وقتی ما می‌توانیم بگوییم بزرگتر که دو بزرگ باشند و یکی بزرگتر؛ اما وقتی فقط یک ذات است، پس دیگر معنای بزرگتر نیست؛ او «اللَّهُ أَکْبَرُ مِنْ أَنْ یُوصَفَ» است.\nپس اسماءِ حُسنی یعنی اسمایی که اَحسن‌اند. و این اسماء، اسمایی هستند که خلاصه آن معارف و معانیِ والا را با خودشان دارند. ببینید آقا بنده یک مثال عرض بکنم؛ شما وقتی که یک وصفی، یک نامی رو، یک وصفی رو به تنهایی ببرید، اما اگر این در حقیقت دارای آن حُسن [یعنی] نباشد، معنا نمی‌دهد. ببینید من یک مثال بزنم، از روی مثال مطلب را مطرح بکنیم.\nشما وقتی گفته می‌شود مثلاً «درخت»؛ درخت ببینید به تنهایی به عنوان اینکه درخت است، به آن حُسنی و خلاصه حُسنایی، اَحسنی گفته نمی‌شود. این فقط نام آن است و معرف آن است؛ درخت است. یا شما وقتی می‌گویید مثلاً «سنگ»؛ خب سنگ اینجا فقط معرف آن موجود است، اینجا دیگر معنای حُسنی و این‌ها ندارد. اما اگر وقتی گفتید که این سنگِ مثلاً فرض کنید عقیق است، این درخت بارور هست، حالا معنای حُسن پیدا کرد. از اینکه صرفاً معرف آن ذات باشد بیرون آمد و دارای آن حُسن شد.\nپس بنابراین اسماءِ حُسنای الهی اسمایی‌اند که همه‌ی آن‌ها تنها معرف و نام نیستند، بلکه آن‌ها اسمایی هستند که در آن‌ها معانیِ والایی ملحوظ شده و در آن‌ها قرار داده شده است.\nو این کلمه‌ی «اسماءِ حُسنی» چهار مرتبه در قرآن کریم تکرار شده: ۱. یکی در سوره‌ی مبارکه‌ی اعراف، آیه‌ی ۱۸۰ هست؛ می‌فرماید: «وَ لِلَّهِ الْأَسْماءُ الْحُسْنی فَادْعُوهُ بِها». برای خدا اسماء حُسنی هست، با این او را بخواهید و بخوانید. و حالا معنای دعا یعنی سعی کنید خلاصه مظهریت این‌ها را بخواهید؛ یک شخص می‌خواهد مظهر این اسماء بشود. چون عرض کردم «عَلَّمَ آدَمَ الْأَسْماءَ»، خدا به او عطا کرده است. ۲. و یکی هم دیگر این در سوره‌ی مبارکه‌ی اسراء آمده است، آیه‌ی ۱۱۰؛ که می‌فرماید: «قُلِ ادْعُوا اللَّهَ أَوِ ادْعُوا الرَّحْمنَ أَیًّا ما تَدْعُوا فَلَهُ الْأَسْماءُ الْحُسْنی». ۳. و سومی هم در سوره‌ی مبارکه‌ی حشر، آیه‌ی ۲۴ آمده است که: «هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنی». ۴. و مورد چهارم هم در سوره‌ی مبارکه‌ی طه آمده است که: «اللَّهُ لا إِلهَ إِلاَّ هُوَ لَهُ الْأَسْماءُ الْحُسْنی».\nدر این چهار آیه، سوره‌ی مبارکه هم این اسماء به صورت کلی آمده است. حالا ان‌شاءالله ادامه‌اش را در جلسه‌ی بعد خدمت شما عرض می‌کنیم.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-009",
    "title": "شرح اسما حسنی - جلسه 9",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 9,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nادامه‌ی شرح «اسماءِ حُسنای الهی» را مطرح کنیم. خب در جلسات قبل مطالبی را به صورت کلی راجع به اسماءِ حُسنای الهی عرض کردم. حالا یک مقدار بیشتر وارد جزئیات بشویم و ببینیم که آیا این اسماء در عدد خاصی مطرح شدند؟ برای آن‌ها عدد خاصی هست یا نیست و به هر حال به چه شکل و به چه گونه است.\nعرض کردیم قبلاً که «اسماءِ حُسنای الهی» یعنی اسمایی که خدای سبحان تجلی فرموده است و به تعبیر دیگری آن‌ها را از پرده‌ی غیب خارج فرموده و به آن‌ها ظهور داده است و «انسان» را که خلق فرمود، مظهر این اسماء و صفات خودش قرار داد.\n«وَ عَلَّمَ آدَمَ الْأَسْماءَ کُلَّها»؛ و خداوند همه‌ی این اسمایی را که تجلی فرمود به حضرت آدم تعلیم فرمود؛ یعنی آن را مظهرِ این اسماء و صفات خودش قرار داد. بنابراین انسان در واقع موجودی هست که مظهر این اسماء است. حرکات و سکنات او همه حکایت از این اسماء دارد. و این مقام است که مقامِ «خلیفة‌اللّهی» را برای انسان رقم می‌زند: «إِنِّی جاعِلٌ فِی الْأَرْضِ خَلِیفَةً». و انسان کامل اینچنین است.\nالان حضرت اباصالح المهدی (عج)، حرکات حضرت، سکنات حضرت، حتی خواب و بیداری حضرت، همه و همه مظهر صفات و اسماء حق است. بر همین اساس است که شما بر تمام حالات آن حضرت سلام می‌کنید. شما در زیارت آن حضرت عرض می‌کنید: «السَّلاَمُ عَلَیْکَ حِینَ تَقُومُ، السَّلاَمُ عَلَیْکَ حِینَ تَقْعُدُ، السَّلاَمُ عَلَیْکَ حِینَ تَقْرَأُ وَ تُبَیِّنُ...»؛ سلام بر شما حین تقوم، حین تقعد، حین ترکع، حین تسجد. آقا نماز بر آن حالت ایستاده‌ی شما، نشسته‌ی شما، رکوع شما، سجده‌ی شما؛ بر همه‌ی این حالات شما سلام باد. چون این تمام این حالات مظهر اسماء حق است.\nو اگر جناب امیرالمؤمنین (ع) می‌فرماید: «أَنَا الْعَرْشُ، أَنَا الْکُرْسِیُّ، أَنَا اللَّوْحُ، أَنَا الْقَلَمُ» (من عرش هستم، من کرسی هستم، من قلم هستم)، همه‌ی آن‌ها بله؛ امیرالمؤمنین مظهر اسماء و صفات است و عرش، کرسی، قلم، لوح، همه‌ی این‌ها مظهری از مظاهر اسماء حق‌اند و اصل این اسماء را خداوند به انسان عطا فرموده است. این یک مطلب.\nمطلب بعد کلمه‌ی «حُسنی» را هم بنده خدمت شما معنا بکنم. ببینید «اسماءِ حُسنی»، حُسنی اولاً مؤنثِ «اَحسَن» است. اما در اینجا معنای اَحسن به معنای «تفضیل» مراد نیست که ما بگوییم اَحسن است، بهتر است. چون اصلاً دومی وجود ندارد تا ما بخواهیم اینجا تفضیل را مطرح بکنیم. چون تفضیل وقتی مطرح می‌شود که دو نفرند، دو نفر عالِم‌اند، علم یکی بیشتر است، عرض می‌کنیم آن اَعلَم است؛ و یا آن اَفقَه است و الی‌آخر. اما وقتی که دومی وجود ندارد؛ حقیقتِ ذات و کمال یکی‌ست. همه‌ی موجودات و مخلوقات مظهری از آن مظاهرند. پس اینجا معنای تفضیل معنا ندارد.\nو اگر ذاتی را هم خدای متعال علم به او عطا کرده است، قدرت داده است، مثل انسان کامل که عرض کردیم مظهر این اسماء و صفات است، این‌ها عطایای حق‌اند. آن‌ها اصالتاً از آنِ خدای متعال‌اند و خدای متعال آن‌ها را و پرتوی از آن‌ها را به انسان کامل عطا فرموده است. پس بنابراین اینجا دیگر مصداق پیدا نمی‌کند ما بخواهیم کسی که مظهر آن اسماء است، بخواهیم گفته بشود آن اَعلَم است و این مثلاً فرض کنید عالِم است؛ خیر. پس اینجا اَحسن به این معنا نیست.\nیا حتی شما «اللّهُ أَکْبَر» وقتی گفته می‌شود، اکبر به معنای بزرگتر نیست. چرا؟ وقتی ما می‌توانیم بگوییم بزرگتر که دو بزرگ باشند و یکی بزرگتر؛ اما وقتی فقط یک ذات است، پس دیگر معنای بزرگتر نیست؛ او «اللَّهُ أَکْبَرُ مِنْ أَنْ یُوصَفَ» است.\nپس اسماءِ حُسنی یعنی اسمایی که اَحسن‌اند. و این اسماء، اسمایی هستند که خلاصه آن معارف و معانیِ والا را با خودشان دارند. ببینید آقا بنده یک مثال عرض بکنم؛ شما وقتی که یک وصفی، یک نامی رو، یک وصفی رو به تنهایی ببرید، اما اگر این در حقیقت دارای آن حُسن [یعنی] نباشد، معنا نمی‌دهد. ببینید من یک مثال بزنم، از روی مثال مطلب را مطرح بکنیم.\nشما وقتی گفته می‌شود مثلاً «درخت»؛ درخت ببینید به تنهایی به عنوان اینکه درخت است، به آن حُسنی و خلاصه حُسنایی، اَحسنی گفته نمی‌شود. این فقط نام آن است و معرف آن است؛ درخت است. یا شما وقتی می‌گویید مثلاً «سنگ»؛ خب سنگ اینجا فقط معرف آن موجود است، اینجا دیگر معنای حُسنی و این‌ها ندارد. اما اگر وقتی گفتید که این سنگِ مثلاً فرض کنید عقیق است، این درخت بارور هست، حالا معنای حُسن پیدا کرد. از اینکه صرفاً معرف آن ذات باشد بیرون آمد و دارای آن حُسن شد.\nپس بنابراین اسماءِ حُسنای الهی اسمایی‌اند که همه‌ی آن‌ها تنها معرف و نام نیستند، بلکه آن‌ها اسمایی هستند که در آن‌ها معانیِ والایی ملحوظ شده و در آن‌ها قرار داده شده است.\nو این کلمه‌ی «اسماءِ حُسنی» چهار مرتبه در قرآن کریم تکرار شده: ۱. یکی در سوره‌ی مبارکه‌ی اعراف، آیه‌ی ۱۸۰ هست؛ می‌فرماید: «وَ لِلَّهِ الْأَسْماءُ الْحُسْنی فَادْعُوهُ بِها». برای خدا اسماء حُسنی هست، با این او را بخواهید و بخوانید. و حالا معنای دعا یعنی سعی کنید خلاصه مظهریت این‌ها را بخواهید؛ یک شخص می‌خواهد مظهر این اسماء بشود. چون عرض کردم «عَلَّمَ آدَمَ الْأَسْماءَ»، خدا به او عطا کرده است. ۲. و یکی هم دیگر این در سوره‌ی مبارکه‌ی اسراء آمده است، آیه‌ی ۱۱۰؛ که می‌فرماید: «قُلِ ادْعُوا اللَّهَ أَوِ ادْعُوا الرَّحْمنَ أَیًّا ما تَدْعُوا فَلَهُ الْأَسْماءُ الْحُسْنی». ۳. و سومی هم در سوره‌ی مبارکه‌ی حشر، آیه‌ی ۲۴ آمده است که: «هُوَ اللَّهُ الْخالِقُ الْبارِئُ الْمُصَوِّرُ لَهُ الْأَسْماءُ الْحُسْنی». ۴. و مورد چهارم هم در سوره‌ی مبارکه‌ی طه آمده است که: «اللَّهُ لا إِلهَ إِلاَّ هُوَ لَهُ الْأَسْماءُ الْحُسْنی».\nدر این چهار آیه، سوره‌ی مبارکه هم این اسماء به صورت کلی آمده است. حالا ان‌شاءالله ادامه‌اش را در جلسه‌ی بعد خدمت شما عرض می‌کنیم.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعالَمِینَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-010",
    "title": "شرح اسما حسنی - جلسه 10",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 10,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم «اللَّهُمَّ إِیاک نَعْبُدُ وَ إِیاک نَسْتَعِینُ»\nمقدمه و حقیقت اسماء حسنی ادامه شرح اسماء حسنی را خدمت شما عرض کنیم. خب عرض کردیم که اسماء حسنای الهی محدود نیستند. اگر حالا پاره‌ای از آن‌ها در لسان روایات ما، دعاهای ما و یا آیات شریفه‌ی قرآن کریم بیان شده است، این‌ها در واقع تجلیات اسمایی حق‌ تبارک‌ و تعالی هستند. عرض کردیم که خداوند این اسماء را -حالا این اسماء حسنی که بعداً یک توضیح کلی برای آن داریم و یا اسماء هزار اسم یا هزار و یک اسمی که خدای متعال در دعای جوشن کبیر داریم- این‌ها آن‌هایی هستند که خدای سبحان آن‌ها را از پرده‌ی غیب خارج کرده و در واقع آن‌ها را به عالم ظهور و شهود آورده است و انسان را مظهر این اسماء قرار داده است؛ و انسان کامل مظهر این اسماء است.\nانسان کامل؛ مظهر اسماء الهی عرض کردیم الان آقا بقیة‌الله (ارواحنا فداه) مظاهر این اسمائی هستند که در دعاها و در قرآن (نود و نه اسم یا صد و بیست و چند اسمی که در قرآن آمده و یا در دعای جوشن) وجود دارد. عرض کردیم این اسماء آقا محدود که نیستند، این اسماء دوباره خود نامحدودند؛ یعنی ما می‌توانیم تصور بکنیم. هرکدام از این اسماء عرض کردیم در واقع نشانی از خلقی و نشانی از مظهری هستند. عرض کردیم مثلاً اگر حضرات ملائکه تحت تدبیر اسم «قدوس» و «سبوح» خدای متعال هستند و یا آسمان‌ها و زمین مثلاً تحت اسم شریف «دائم» حق، و بهشت تحت اسم شریف «لطیف» حق و «سلام» حق، و یا جهنم تحت اسم «قاهر» حق قرار دارد و حتی شیطان تحت اسم «مُضل» قرار دارد؛ این‌ها بله هرکدام مظاهری را دارند ولی نه اینکه فقط این یک مظهر باشد.\nلزوم تمسک به مکتب اهل‌بیت (ع) پس باید خلاصه عرض کردم این علمِ اسماء، علومی است که باید خدای متعال خودش تجلی بفرماید و انسان کامل است که مظهر این اسماء است و اجازه دارد از آن‌ها سخن بگوید. برای اینکه انسان معرفت پیدا بکند به این اسماء، باید بیاید در مکتب اهل‌بیت زانو بزند و این علوم و این انوار را از مشکات وجود آن‌ها تلقی بکند و بگیرد.\nتعداد اسماء در روایات (حدیث امام رضا و امیرالمؤمنین علیهما‌السلام) حالا اما راجع به اینکه این اسماء عرض کردم چند تا هست؛ خب یک سری روایات داریم. فرمودند مثلاً یک روایت داریم که این روایت را در کتاب توحید از آقا امام علی‌بن‌موسی‌الرضا (ع) نقل شده و حضرت از قول پدران بزرگوارشان نقل می‌کنند تا می‌رسد به جناب امیرالمؤمنین (ع) که حضرت فرمودند: «إِنَّ لِلَّهِ عَزَّوَجَلَّ تِسْعَةً وَ تِسْعِینَ اسْماً»؛ برای خدای عزوجل نود و نه اسم از اسماء است. «مَنْ دَعَا اللَّهَ بِهَا اسْتَجَابَ لَهُ»؛ کسی که با این اسماء خدا را بخواند، خدا او را اجابت می‌کند. «وَ مَنْ أَحْصَاهَا دَخَلَ الْجَنَّةَ»؛ و هر کس آن‌ها را احصاء (شمارش/درک) کند وارد بهشت می‌شود. پس این‌ها وجود دارد، این اسماء هستند. و یا در روایت فرمایشاتی رسول اکرم (ص) فرمودند اسماء حسنای الهی خدمت شما عرض می‌شود صد الا یکی است (۹۹ تا) که می‌شود همان نود و نه اسم از این اسماء مبارکه.\nجایگاه اسماء در سوره‌های قرآن (روایت امام صادق ع) و در روایات متعدد از این اسماء نام برده شده است. در یک روایتی امام صادق (صلوات‌الله‌علیه) فرمودند: این اسماء حسنی، اسمائی‌‌اند که در قرآن کریم آمده است. و بعد حضرت سوره‌های قرآن را که درش این اسماء آمده است با تعداد آن اسم و خلاصه نام بردن از آن اسماء مشخص کردند. فرمودند مثلاً در سوره حمد این اسماء است، در سوره بقره این اسماء است و الی آخر این اسماء که مشخص شده است. مثلاً فرض کنید حالا من نمونه‌هایی را از آن خدمت شما عرض بکنم؛ مثلاً در سوره مبارکه حمد پنج اسم آمده است که آن اسم شریف «الله»، «رب»، «رحمان»، «رحیم» و «مالک» هست. یا در سوره مبارکه بقره مثلاً داریم که سی و سه اسم از اسماء حق وارد شده و بعد حضرت آن سی و سه اسم را شمردند که این اسماء در سوره بقره آمده است. یا در سوره آل‌عمران مثلاً فرمودند این اسماء مثل «وهاب»، «قائم» وجود دارد. در سوره نساء مثلاً اسم شریف «رقیب»، «حسیب»، «شهید»، «مقیت»، «وکیل» و اسماء دیگری که وجود دارد. و همین‌جور هرکدام از سوره‌های دیگر قرآن این اسماء را مشخص فرمودند.\nتطبیق اسماء با نود و نه اسم مشهور و در روایتی هم داریم که این اسماء در واقع آن نود و نه اسم، در آن روایت یکجا نقل شده که البته روایاتی که ما داریم مختلف‌اند؛ بعضی از این اسماء با هم فرق می‌کند. و بعضی از این‌ها در قرآن کریم هستند (در این اسمائی که آمده است) و بعضی از آن‌ها در دعاها وارد شدند. که مثلاً مثل اسم شریف: الله، اله، واحد، احد، صمد، اول، آخر، سمیع، بصیر، قدیر، قادر، علی، اعلی، باقی، بدیع... و خلاصه نود و نه اسم از این اسماء مبارکه که وارد شده‌اند در روایات ما.\nبرنامه جلسات آینده (شرح به ترتیب حروف الفبا) حالا ان‌شاءالله اگر توفیق باشد تصمیم داریم که به هر حال این اسماء را بر اساس حروف الفبا شروع کنیم و حالا هرکدام از این اسماء مورد بررسی قرار بگیرد و یا اگر مظهری از مظاهر برای آن‌ها در روایات نقل شده ان‌شاءالله مطرح بشود. عرض کردم این علوم، علومی است -بلکه همه‌ی علوم این‌چنین است- که باید انسان در مکتب اهل‌بیت زانو بزند و این‌ها را از مشکات وجود آن‌ها تلقی بکند و یاد بگیرد.\nنکته پایانی: معنای «احصاء» اسماء حالا اما یک نکته هم در پایان عرض بکنم اینکه در فرمایش علی‌بن‌موسی‌الرضا (ع) آمده بود که کسی آن‌ها را احصاء بکند (مَنْ أَحْصَاهَا دَخَلَ الْجَنَّةَ)؛ آن‌ها را احصاء بکند نه اینکه کسی بیاید این اسماء را حالا بنویسد و شماره کند و یک جا نگه‌دارد؛ بله این یک مورد از آن هست و می‌تواند باشد، اما عمده در این احصاء اسماء [این است که] وقتی انسان بیاید ببیند که خدا با این اسمائش تجلی کرده و این استعداد و قابلیت را به افراد بشر داده است، آن‌ها می‌توانند بیایند مظهریت این اسماء را پیدا بکنند. و این در واقع کارِ به هر حال بسیار بزرگ را خداوند در این عمر کوتاه ما در این دنیا قرار داده است. و بعد ببینید این ایام زندگی دنیایی ما چقدر ارزشمند است؛ یعنی انسان می‌تواند در این ایام قدمی بردارد، تلاشی بکند، مظهریت اسمی از اسماء را پیدا بکند. و شما می‌بینید اولیای الهی اگر حالا غیر از ائمه معصومین به مظهریت اسمی از اسماء رسیدند، از همین طریق بوده است.\nخدا ان‌شاءالله روزی بفرماید. سُبْحَانَ رَبِّک رَبِّ الْعِزَّةِ عَمَّا یصِفُونَ وَ سَلَامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعَالَمِینَ وَ صَلَّی اللَّهُ عَلَی مُحَمَّدٍ وَ آلِهِ الطَّاهِرِینَ."
  },
  {
    "id": "asma-011",
    "title": "شرح اسما حسنی - جلسه 11",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 11,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم «اَللّهُمَّ اِيّاكَ نَعْبُدُ وَ اِيّاكَ نَسْتَعينُ»\nادامه‌ی شرح اسماء‌الله‌تبارک‌وتعالی را عرض بکنم. باز چند مطلب باقی مانده است که به‌صورت کلی راجع به اسماء‌الله‌تبارک‌وتعالی خدمت شما عرض بکنم تا ان‌شاء‌الله این‌ها مقدمه‌ای برای ورود به اسماء به‌طور خاص باشد.\nدر جلسه‌ی قبل حدیثی را خدمت شما عرض کردم که از قول امام رضا (علیه‌السلام) نقل شده است و از جناب خود رسول اکرم (صلی‌الله‌علیه‌و‌آله) هم این حدیث وارد شده که حضرت فرمودند: «إِنَّ لِلَّهِ تَعَالَى تِسْعَةً وَ تِسْعِينَ اسْماً مَنْ أَحْصَاهَا دَخَلَ اَلْجَنَّةَ»؛ برای خدای متعال نود و نه اسم است، کسی که آن‌ها را \"احصا\" نماید داخل بهشت می‌شود.\nاجازه بدهید بنده ابتدا معنای \"احصا\" را خدمت شما عرض بکنم؛ چون گاهی اوقات احصا معمولاً ترجمه می‌شود به \"شمارش\" و حتی بعضی‌ها اسماء حُسنای خدای متعال را نوشته‌اند و این حدیث را آورده‌اند و خود را در شرف این حدیث قرار دادند و خواستند کأنّه به این حدیث عمل شده باشد. حالا ببینیم آیا احصا به معنای عدد و شمارش هست یا خیر؟\nاولاً می‌فرمایند ماده‌ی \"احصا\" در واقع به معنای آن ضبطِ علمی و احاطه‌ای است. و شما می‌دانید که به سنگ‌ریزه هم \"حَصاة\" گفته می‌شود. پس باید یک ارتباطی بین این معانی وجود داشته باشد. علتی که گفته شده است به سنگ‌ریزه‌ها \"حَصاة\"، [این است که] می‌فرمایند حَصاة اطلاق می‌شود بر آنچه که تجمع پیدا می‌کند در محلی؛ و چون سنگ موادِ آن در درونِ او تجمع پیدا کرده و آن را به یک حَجَر و به یک ماده‌ی سخت قرار داده است، گفته شده است: \"حَصاة\". شما می‌بینید مثلاً به یک کلوخِ خاک که اجزائش به هم فشرده و سفت و سخت نشده‌اند، حَصاة گفته نمی‌شود. اما آن سنگی که موادِ آن به هم فشرده شده‌اند، نزدیک شده‌اند و تجمع پیدا کرده‌اند، گفته می‌شود این حَصاة است. این یک معنا.\nاما مطلب و معنای دیگری که بسیار مهم است و شاید به‌خصوص در این موردِ اسماء‌الله به‌کار برده می‌شود، [این است که] می‌فرمایند \"حَصاة\" اطلاق می‌شود بر \"لُبّ و عقل\". این مطلب را در کتاب \"التحقیق\" بیان می‌کند و خدا رحمت کند صاحبِ این کتاب را که زحمات زیادی کشیده است. به هر حال ببینید \"لُب\" به معنای خالصِ از هر چیزی است. شما به مغز یک دانه هم لُب گفته می‌شود؛ مثلاً یک بادام را در نظر بگیرید، به خودِ بادام با آن پوستش گفته نمی‌شود لُب؛ وقتی که آن مغز از پوست بیرون آمد و خالص شد، بهش گفته می‌شود لُب. پس بنابراین \"حَصاة\" اطلاق می‌شود بر چیزی که خالص شده است و آن خلوص را دارد، آن پاکی و طهارت را دارد. و همچنین اطلاق شده است بر \"عقل\".\nپس اگر احصای اسماء‌الله از ما خواسته شده است، یعنی تعقل در‌باره‌ی آن‌ها و خالص نمودنِ آن‌ها از هر شائبه و هر شک و شرکی و از هر آنچه که مناسب با شأن خدای سبحان نیست. و کأنّه آن الحادِ در این اسماء را انسان به تعبیر قرآن نداشته باشد. این می‌شود آن معنای احصا.\nپس بنابراین اولاً این اسماء -حالا بعد عرض می‌کنیم- که خالص‌اند و عینِ آن کمال‌اند؛ پس سزاوار هست که انسان این اسماء را احصا بکند، یعنی علمی که آن علم خالصانه باشد نسبت به آن‌ها پیدا بکند و سعی کند این اسماء را -حالا در حد میسور و مقدورِ یک بنده‌ای که برای او هست- دریابد. جلسه‌ی قبل عرض کردم برای فهمِ آن‌ها باید درِ خانه‌ی \"عِبادِ مُخلَص\" زانو زد و از آن‌ها استمداد خواست. به هر حال به اندازه‌ای که از مشکاتِ وجودِ آن‌ها بهره گرفته است، آن‌ها را دریابد و در‌باره‌ی آن‌ها تعقل بکند.\nدر قرآن کریم هم ببینید این ماده به‌کار برده شده است. مثلاً در این معانی که عرض کردم خدمت شما که [واژه احصا] به‌کار برده شده، می‌فرماید: «وَ إِنْ تَعُدُّوا نِعْمَةَ اللَّهِ لا تُحْصُوها» (نحل/۱۸ و ابراهیم/۳۴). بله، یک نکته را اینجا اشاره بکنم؛ می‌فرمایند اگر در معنای احصا، عدد و شمارش هم لحاظ گردیده، به خاطر این است که \"عدد\" مقدمه‌ای برای ضبط و علم است؛ و عدد مقدمه‌ای برای ضبط و تعقل است؛ و همچنین عدد مقدمه‌ای برای ضبط و احاطه هست. و به تعبیری عدد از نتایجِ در واقع آن ضبط و آثارِ آن می‌باشد.\nپس بنابراین اگر احصا را معنای شمارش گفته می‌شود، این از باب مناسبتِ معنایی است، نه معنای احصا به معنای شمارش باشد. «وَ إِنْ تَعُدُّوا نِعْمَةَ اللَّهِ لا تُحْصُوها»؛ بله نعمت‌های الهی که به شماره نمی‌آید، اما شما اگر حتی بخواهید درباره‌ی آن‌ها تعقل و تفکر هم بکنید -آن‌چنان که حقِ آن‌هاست- نمی‌توانید از عهده‌ی آن‌ها بر‌بیایید؛ چون نسبت به آن‌ها احاطه ندارید.\nو نکته‌ی مهمی که اینجا به‌خصوص [در آیه] «إِنْ تَعُدُّوا نِعْمَةَ اللَّهِ لا تُحْصُوها» در‌بر‌دارد، احصا بعد از احاطه است. یعنی اگر انسان بر چیزی احاطه پیدا کرد، می‌تواند او را احصا هم بکند. حالا آیا انسان می‌تواند بر نعمت‌های الهی احاطه پیدا بکند؟ هرگز. پس احصای آن‌ها هم مقدور نخواهد بود.\nو آیات شریفه‌ی قرآنِ دیگر داریم که مثلاً «وَ كُلَّ شَيْ‌ءٍ أَحْصَيْناهُ فِي إِمامٍ مُبِينٍ» (یس/۱۲). این معنایش این نیست که ما آن‌ها را در امام مبین شماره کردیم [به معنای] یک، دو، سه! این‌ها در آن‌جا \"ضبط\" است، \"احاطه\" است، \"علم\" است در امام مبین.\nحالا ان‌شاء‌الله ادامه را در جلسه‌ی بعد عرض می‌کنم.\n«سُبْحانَ رَبِّكَ رَبِّ الْعِزَّةِ عَمَّا يَصِفُونَ وَ سَلامٌ عَلَى الْمُرْسَلِينَ وَ الْحَمْدُ لِلَّهِ رَبِّ الْعالَمِينَ وَ صَلَّی‌اللهُ عَلی مُحَمَّدٍ وَ آلِهِ الطّاهِرین»"
  },
  {
    "id": "asma-012",
    "title": "شرح اسما حسنی - جلسه 12",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 12,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nادامه‌ی بحث شرح اسماء حق رو خدمت شما عرض بکنم. در جلسه‌ی قبلمون معنای احصاء رو عرض کردیم و عرض شد که اگر در روایت آمده است کسی اسماء حق را احصاء بکند داخل در بهشت می‌شود، نه اینکه بیاید اون‌ها رو در یک کتاب بنویسد و در یک سخنرانی نقل بکند یا حتی مثلاً شرح اون‌ها رو بگوید؛ خب این‌ها بله می‌تونه مراتبی باشد اما این‌ها معنای احصاء نخواهد بود. پس بنابراین احصاء عرض کردیم اون معنای ضبط و علم و در واقع تعقل و خلوص رو دارد.\nبنابراین اسماء الهی که اون صفاتِ جامعِ کمالاتِ حضرت حق‌ تبارک‌ و تعالی هستند، سزاوارِ که انسان درباره‌ی اون‌ها تعقل بکند و تفکر بکند و اون‌ها رو در واقع نسبت به اون‌ها علم پیدا بکند. بله مسلماً اگر کسی اون‌ها رو تعقل کرد، تفکر کرد و اون‌ها رو با اون حقایقی که دارند مشکاتی از اون‌ها رو دریافت کرد و بهره برد، اون‌ها در واقع امامِ او می‌شوند و او رو به بهشت رهنمون خواهد کرد. خدا ان‌شاءالله توفیقمون عطا بفرماید.\nحالا اما بنده یک مطلب کلی دیگر رو راجع به اسماء حق خدمت شما عرض بکنم. ببینید آقا اگر ما جلسه‌ی قبل عرض کردیم حالا اسمایی که خدای سبحان تجلی فرموده است اولاً عرض شد که این‌ها محدود نیستند، اما نکته‌ی مهمی که وجود دارد این که هر اسمی از اسماءالله در واقع متضمن اون اسماءِ -که خلاصه این اسم در اون اسم امام او هست- دارد؛ یعنی اون در واقع هر اسمی متضمن اسماء دیگر حق هم هست. چون این‌ها عین ذات‌اند. وقتی عین ذات شدند، پس هر اسمی متضمن اسماء دیگر هم هستند؛ اما با یک لطیفه‌ای از هم جدا می‌شوند.\nبنده اول یک مثال بزنم. شما خب اول مثلاً یک اسم «منعم» رو می‌شنوید، خدا انعام می‌فرماید، نعمت عطا می‌کند؛ یک اسم «معذب» هم خب می‌شنوید، خدا عذاب می‌کند. خب اگر این اسم منعم یا معذب یا قاهر یا مذل، این‌ها متضمن سایر اسماء نباشند، چگونه می‌توانند در واقع اون ربوبیت خود رو اعمال بکنند و در واقع اون اثر رو پیاده بکنند و اون آثار رو داشته باشند؟ بنابراین اسم شریفِ مثلاً قاهر، سمیع هم هست، علیم هم هست، رئوف هم هست، رحمان هم هست، رحیم هم هست؛ متضمن همه‌ی این اسما‌اند. عرض کردم این اسماء الهی هر کدامشان عین ذات‌اند، اسماء ذات. وقتی عین شدند، عین یعنی عین، یکی هستند.\nحالا اما لطیفه‌ای که این‌ها از هم جدا شدند و ما مثلاً می‌گوییم ۹۹ اسم، اسماء حسنی هستند یا بیشتر، یا عرض کردم ۱۰۰۰ اسم در دعای جوشن آمده است، این‌ها چه‌جوری از هم جدا شدند؟ من اول اجازه بدید یک مثال مادی بزنم تا این مثال ما رو کمک بکند بر فهم این لطیفه‌ای که عرض کردم؛ چون این‌ها جز این قابل بیان نیست، یعنی از اموری‌ست که انسان درک می‌کند ولی قابل وصف به اون صورت نیستند مگر در قالب مثال.\nمثالی که عرض می‌کنم -البته توجه بکنید که این مثال مادی‌ست، فقط از باب تقریب به ذهن است- شما دو تا دانه‌ی گندم رو در نظر بگیرید. این دو تا دانه‌ی گندم مثل هم‌اند؛ این دانه همون خواصی رو دارد که اون دانه دارد. حالا ممکن است با یک تفاوت‌هایی که این‌ها رو عرض کردم چون مثال مادی‌ست در کمیت‌شون یا کیفیت‌شون با هم متفاوت باشند، اما به‌خصوص دو تا دانه‌ی گندم که از یک جنس و از یک نوع‌اند، شما در نظر بگیرید خب این‌ها مثل هم‌اند؛ آنچه او دارد او هم دارد. اما در عین حال شما می‌گید این‌ها دو تا دانه‌اند، نمی‌گید این‌ها یک دانه‌اند.\nاون عاملی که در واقع این‌ها رو از هم جدا می‌کنید، همون لطیفه‌ای‌ست که بنده عرض می‌کنم. یعنی شما با یک امرِ لطیفی که در ذهن دارید و می‌بینید، این‌ها رو از هم جدا می‌کنید و می‌گید این دانه عین او نیست، این‌ها دو تا هستند. اگر عین بودند، یکی بودند.\nحالا اسماء حق هم آقا عرض کردم هر اسمی متضمن همه‌ی اسماء حق است، عین ذات است؛ اما اون لطیفه‌ای که اون‌ها رو جدا می‌کند، اون لطیفه آقا ببینید ظهورِ اون اسم در یک صفتِ خاص به‌خصوص باعث شده که او رو از اسم دیگری جدا بکند. مثلاً اسم قاهر، اسم مذل، با اون ویژگی که دارند اون رو از اسم منعم جدا کرده است. ویژگی‌ای که در اسم شریف رحمان است، او رو از اسم مثلاً شریف غفور متمایز کرده، به شما می‌گوید این‌ها دو تا اسم‌اند.\nچرا؟ چون خدای متعال وقتی اون ویژگی خاص رو با این اسم تجلی کرده -عرض کردم خدا می‌تواند غفور بودن خود رو با اسم سمیع بودن خودش تجلی بکند، چون یکی هستند، او هم در بر دارد اسم شریف سمیع غفور رو هم در بر دارد- اما اراده فرموده با این اسم اون صفتِ غفران رو روزی بکند، یا با این اسم صفت حنان بودن رو تجلی بکند. این تجلیِ ویژه سبب شده که اون‌ها رو از هم جدا کرده و بعد گفته شده این‌ها ۹۹ اسم‌اند یا بیشترند. و عرض کردم تازه این‌ها اگر می‌گیم ۹۹ [اسم] یعنی ۹۹ تجلیِ خدای سبحان.\nو بعد این اسماء شدند صفاتِ آنچه که شما در واقع در این عالم می‌بینید و این همه‌ی موجودات عرض کردیم این‌ها مظاهرِ به هر حال اسمی از اسماء حق‌ تبارک‌ و تعالی هستند. و اینکه گفتیم این‌ها مظهر اون اسم‌اند، نه فقط خدا با اون اسم اون‌ها رو خلق کرده است، بلکه خدا اون مظهر رو با این اسم هم اداره می‌کند، ربوبیت می‌کند و به کمال لایق خودش می‌رساند. پس این مظهر تحت تدبیر این اسم قرار دارد.\nپس اسماء متضمن تمام اسما‌اند و با لطیفه‌ای از هم جدا می‌شوند. حالا این‌ها نکاتی‌ست که ان‌شاءالله برای بحث اسمائمان و خواندنِ خدای متعال با اسمائش ان‌شاءالله می‌تواند بسیار مؤثر و مفید باشد.\nسبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-013",
    "title": "شرح اسما حسنی - جلسه 13",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 13,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nبحث ما پیرامون شرح اسماء حسنای حق تبارک و تعالی بود. در جلسات قبلمون باز مطالبی رو به‌صورت کلی و عمده نسبت به اسماء حق تبارک و تعالی عرض کردم. حالا باز در این جلسه هم مطلبی رو به‌صورت کلی عرض می‌کنم تا ان‌شاءالله توفیقی باشد به اون بحث اسماء به‌طور خاص و جداگانه ان‌شاءالله بپردازیم.\nتفاوت \"لفظ\" و \"حقیقت\" (مثال نام فرزند) عرض کردیم که اسماء خدای سبحان حقایقی هستند، حقیقت‌هایی هستند که سبب وجود عالم شدند. بذارید یه مثال خیلی ساده عرض بکنم. شما ببینید اسم، لفظ نیست. شما الان وقتی که نام مثلاً فرزندتون رو یه اسمی می‌ذارید، می‌گویید «علی»؛ آیا این علی نزد شما لفظه؟ خیر. وقتی شما می‌گویید علی، اون فرزندتون، اون وجود او، اون در واقع حقیقتی که وجود دارد تو ذهنتون میاد. این لفظ فقط یک اشاره‌ای به اون هست و لازم هم هست، باید باشد؛ ولی این الفاظ «عین» و «لام» و «یا» فقط یه علامتند. شما رو راهنمایی به اون وجود می‌کند.\nبه شما هر زمانی اسم فرزندتون رو می‌برید می‌گویید علی، در ذهن شما آیا «عین» و «لام» و «یا» میاد؟ یا اینکه اون وجود او، حقیقت او [را] شما تصور می‌کنید و دائماً او در نظر شما وجود دارد؟ پس ببینید این لفظ علی (عین و لام و یا) فقط عرض کردم یک علامتند؛ اما اونی که مهم است، اون حقیقت است.\nمثال \"کوه\" و توجه به واقعیت خارجی یا وقتی شما می‌گویید «کوه»؛ آیا این لفظ کوه (کاف و واو و ه)، این لفظ اثر داره؟ یا اینکه اون حقیقتی که در خارج وجود دارد؟ به شما هر زمانی می‌گویید کوه، اون حقیقت رو می‌بینید و اون حقیقت در ذهن شما تصور می‌شود و شما همه آثار رو برای اون حقیقت می‌بینید، نه برای این لفظِ «کاف» و «واو» و «ه»؛ این‌که اصلاً اثری ندارد. و آیا الان واقعاً ببینید هیچ‌کس هست تصور بکند بگه کوه، آثار کوه مال همین لفظ است؟ خیر.\nتطبیق مثال‌ها بر اسماء‌الله دقیقاً این مثال رو اگر پیاده کنیم بر اسماء‌الله تبارک و تعالی، خیلی به ما درس بزرگی رو روزی می‌کند. ما گاهی می‌گیم: یا الله، یا الله، یا الله. فقط این الفاظ رو می‌بینیم، این «الف» و «لام» و «ه» رو می‌بینیم و این [را] تکرار می‌کنیم. این مثل همون لفظ کوه هست؛ خب اثری برای این لفظ نیست. این‌ها همه گویای یه حقایق‌اند که حالا بعد ان‌شاءالله یک اشاره می‌کنم که این حقایق چی‌اند.\nاما همون‌طور که وقتی شما عرض کردم کوه رو تصور می‌کنید، اون حقیقت، اون وجود خارجی، اون وجود عینی رو می‌بینید، باید همین حالت رو انسان نسبت به اسماء‌الله پیدا بکند. البته فرقی که دارد: خب کوه یه جسم خارجی‌ست، ما اون رو می‌بینیم، اون رو تصور می‌کنیم در ذهن مادی‌مون و همه آثار رو هم [به آن نسبت می‌دهیم] که اگر یه کوه مخزن معادن هست، اگر این کوه مخزن گیاهان مثلاً بسیار باارزش و قیمتی هست، اگر مخزن برف و باران و چشمه‌ها و همه این‌ها هست، همین حقیقت خارجی‌ست [که] این‌ها اثر دارد.\nغفلت از معنای اسماء الهی حالا آقا اسماء خدا هم همینه. ولی چون اسماء‌الله تبارک و تعالی جسم نیست و محسوس و ملموس نیست، در نتیجه باعث شده که مردم اون تصور و اون برداشت رو نداشته باشند. و وقتی این اسماء رو به کار می‌برند، با لفظ سروکار دارند و این لفظ هم وقتی که آمد، چون وجود ذهنی و در واقع هست و وجود عینی و خارجی‌شو انسان دقت نمی‌کند، در نتیجه حضور هم ندارد. و دارد این لفظ الله، الله رو مثلاً تکرار می‌کند اما دلم جای دیگری‌ست، متوجه دیگری‌ست؛ اصلاً حقیقتی رو نمی‌بیند تا اون حقیقت رو صدا بزند.\nمعرفت به حقیقت نامحدود الهی اما اگر انسان از نظر معرفتی، این معرفت رو نسبت به وجود خدای سبحان پیدا کرد که اولاً او جسم نیست، پس قابل حس و با این حواس پنج‌گانه و این‌ها نیست؛ اما اون حقیقتِ این عالم است. که این ماه و خورشید و ستاره و نمی‌دونم کهکشان و همه این عوالم، مظهر تازه اسمی از اون حقیقت است. پس او حقیقتی [است] که فقط «یَا مَنْ حَارَتْ فِی کِبْرِیَاءِ هَیْبَتِهِ دَقَائِقُ لَطَائِفِ الْأَوْهَامِ وَ انْحَسَرَتْ دُونَ إِدْرَاکِ عَظَمَتِهِ خَطَائِفُ أَبْصَارِ الْأَنَامِ» - که این‌ها از اون دعای نورانی حضرت اباصالح المهدی (ارواح من سواه فداه) هست - فقط انسان می‌دونه این حقیقت هست؛ می‌داند این حقیقت حد ندارد، نامحدود است.\nناتوانی ظرفیت محدود در درک نامحدود (مثال پارچ آب) و در نتیجه من محدودم، پس می‌دونم که من نمی‌تونم تصور کنم یه حقیقت نامحدود رو؛ پس هیچ‌وقت طمع بر تصور حقیقت نامحدود هم ندارم. چون می‌دونم این ظرفیت در من نیست و این قدرت اصلاً معنا ندارد.\nببینید بنده یه مثال ساده باز عرض بکنم. شما الان اگر یک پارچ آب رو دستتون بگیرید (شما خیلی قدرت دارید، وزن آب مثلاً یه لیتر آب که وزنی نیست برا شما)، بعد یه لیوان هم به دستتون بدند، یه نفر به شما بگه آقا باید آب این پارچ رو تو این لیوان جا بدی در آن واحد! شما چی جواب می‌دید؟ می‌گید من قدرت دارم، اما این محل قابل تعلق قدرت نیست؛ اصلاً این محل آبی از اینه که این قدرت بهش تعلق بگیرد. در نتیجه می‌گید آقا این مقدور نیست. در آن واحد (بله تدریجاً ممکنه) اما آن واحد مقدور نیست.\nپس اینجا ببینید حالا منم اگر نمی‌تونم یه حقیقت نامحدود رو تصور کنم، این محل، این ذهن من، قابل تعلق این قدرت نیست؛ اون محدود است. به خاطر همین هم فرمودند هرچه شما تصور بکنید در اوهام خودتون، خدای سبحان غیر از اون هست، اون نیست؛ و اون حقیقت دیگری‌ست.\nمقام حیرت و سکوت پس فقط «یا من حارت»؛ اینجا حیرت است، فقط انسان بهت است، سکوت است. من می‌تونم هست... دارم لمسش می‌کنم، دارم مظاهرش رو می‌بینم، اما اون کنه حقیقت هرگز. به خاطر همین فرمودند هیچ‌وقت راجع به کنه حقیقت خدای سبحان اصلاً فکرم نکنید، چون این فکر اگر بخواد باز بشه ممکنه اصلاً سبب گمراهی شما بشه (یعنی به این معنا که بخواد کنه رو دریابید). اما نه فکر در این که او یه هستی نامحدود است، او یه هستی‌ست که عین کمال است، حقیقت کمال است، کمال محض است، خب بله این هست؛ من می‌دونم هست.\nپس اون حقیقت است که بعد من یه اسم براش دارم: الله. مثل کوهی که عرض کردم برای اون حقیقت است. حالا ان‌شاءالله ادامه رو در جلسه بعد.\nسبحان ربک رب العزة عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-014",
    "title": "شرح اسما حسنی - جلسه 14",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 14,
    "duration": "30 دقیقه",
    "audio": "",
    "text": "متن زیر پیاده‌سازی دقیق و کامل سخنرانی حجت‌الاسلام والمسلمین سعادت‌فر در جلسه چهاردهم شرح اسماء‌الحسنی است که بر اساس متن ارائه شده، ویرایش، پاراگراف‌بندی و مرتب‌سازی شده است:\nبسم الله الرحمن الرحیم\n«اللَّهُمَّ إِیَّاکَ نَعْبُدُ وَإِیَّاکَ نَسْتَعِینُ»\n[مقدمه و مرور مباحث پیشین] ادامه مباحث شرح اسماء‌الله را عرض می‌کنم. در جلسه قبل عرض کردم یک سری مطالب را باید انسان ابتدا بداند تا بتواند آشنا بشود و نزدیک بشود به حقیقت اسماء خدای سبحان. و وقتی آن‌ها را به کار می‌برد، بداند چگونه به کار ببرد تا اثربخش باشد و تا اجابت بشود.\n[رابطه عالم و اسماء الهی] برای اینکه عرض کردم این معنا برایمان حاصل بشود، گفتیم که اسماء خدای متعال سبب وجود عالم‌اند؛ یعنی این عالم مظهر اوست. مثل شما که یک تابلو را می‌گویید یک نفر می‌کشد؛ این تابلو دارد گویای آن کسی است که آن را طراحی کرده است و او را نشان می‌دهد. این عالم، نمودار و آیینه‌ی اسماء حق است و دارد آن‌ها را نشان می‌دهد.\n[ضرورت توجه به حقیقت اسماء به جای الفاظ] اما برای اینکه انسان بتواند وقتی این اسماء را به کار می‌برد، آن‌ها را تصور بکند، عرض کردم این‌ها را باید انسان با آن «حقیقت‌شان» ببیند، نه با لفظ‌شان. که در جلسه قبلمان مثال‌هایی مثل کوه و نام فرزند و امثال این را خدمت شما مطرح کردیم. پس می‌باید انسان وقتی اسماء حق را به کار می‌برد، آن حقیقت را ببیند.\nالبته گفتیم آن حقیقت مثل «کوه» یک امر مادی نیست که من بتوانم یک تصویری از کوه را در ذهنم بیاورم و بعد همه آثار کوه بودن را ببینم. عرض کردم اگر کوه مرکز معادن است، مرکز چشمه‌هاست، مراکز گیاهان است، این‌ها در تصور ما بیاید. اما از باب تشبیه عرض کردیم، همان‌طور که شما وقتی لفظ «کوه» گفته می‌شود، لفظ «کاف» و «واو» و «هاء» را نمی‌بینید، بلکه آن حقیقت در ذهنتان می‌آید و همه آثار و برکات را با آن حقیقت می‌بینید؛ عرض کردیم دقیقاً همین حالت باید انسان نسبت به اسماء‌الله داشته باشد.\n[اسم جامع «الله» و حقیقت آن] وقتی شما می‌گویید «الله» -حالا ان‌شاءالله بعداً وارد بشویم و معنای الله را عرض کنیم- الله اسم جامع و اسم اعظم است. اسمی‌ست که دلالت می‌کند بر آن ذاتی که نامحدود است؛ بر آن ذاتی که کمال محض است؛ بر آن ذاتی که عین کمال است. همین! اگر انسان آن ذات را توانست با چشم باطن خودش ببیند که آقا این عالم مظهر است، پس او حقیقت وجود دارد و این‌ها مظاهر او هستند.\n[مثال خورشید و شعاع آن] مثل شما وقتی الان شعاع‌های خورشید را می‌بینید، می‌بینید منزل شما روشن است. خب این شعاع خورشید گویای این است که یک حقیقتی است، یک کره‌ی سوزانی است به نام خورشید و دارد از این کره‌ی سوزان این شعاع ترشح می‌کند که این عالم و کره زمین را روشن می‌کند. شما آن را می‌بینید، آن حقیقت را می‌بینید.\n[معرفت به خالق به عنوان کمال محض] به هر حال پس باید اول انسان این معرفت را پیدا بکند که این عالم خالقی دارد، حقیقتی دارد و یک حقیقت هم هست و آن خدای سبحان است. یعنی آن ذاتی که عین حیات است و عین کمال و هیچ نقص و محدودیتی در او وجود ندارد و تصور ندارد. پس انسان آن حقیقت را می‌بیند که «عَلَىٰ کُلِّ شَیْءٍ قَدِیرٌ»؛ پس دیگر هست. ببینید وقتی خدای سبحان عین کمال است، پس یعنی قدرت، عین قدرت است.\n[پاسخ به شبهات درباره قدرت خدا (محالات ذاتی)] شما می‌توانید تصور کنید یک چیزی باشد که نعوذبالله خدای متعال بر او قادر نباشد؟ هرگز. بله، همان مثالی که جلسه قبل زدیم؛ انسان نمی‌تواند آب یک پارچ را مثلاً در یک لیوان در آنِ واحد جای بدهد. نمی‌توان گفت کسی که پارچ دارد آب می‌ریزد، بگوییم: «تو قادر نیستی! تو توانِ اینکه این آب پارچ را توی یک لیوان بریزی نداری؟» او در جواب می‌گوید: «من قدرت دارم، اما این محل قابل تعلق قدرت نیست.»\nحالا دقیقاً همین را کسی گفت آیا خدا می‌تواند -که در زمان امام صادق (ع) هم این سوال شده است- خدا بیاید یک عالم را مثلاً توی یک پوسته‌ای به اندازه‌ی پوسته‌ی تخم‌مرغ جای بدهد؟ حضرت فرمودند: اگر تو بخواهی خدا این کار را بکند، یا می‌باید آن پوسته آنقدر بزرگ بشود که به اندازه عالم بشود (بله خدا قادر است)، یا این عالم آنقدر کوچک بشود که بشود به اندازه او (بله خدا قادر است)؛ اما اگر بخواهد این عالم با همین وسعت و بزرگی‌اش در پوسته قرار بگیرد، این مثل خالی کردن آبِ پارچ توی یک لیوان است. محل قابل تعلق قدرت نیست. ما نمی‌گوییم نعوذبالله خدا قدرت ندارد که این را... نه! اصلاً این محل قابل تعلق قدرت نیست. مثل «جمع بین ضدین»؛ آیا خدا می‌تواند در آنِ واحد این صفحه کاغذ هم سفید باشد هم سیاه؟ خب معلوم است که این محل قابل تعلق قدرت نیست.\n[احاطه علمی و قیومیت خداوند] حالا بگذرم. غرض اینکه پس ما وقتی انسان خدای سبحان را می‌بیند که عین قدرت است، پس اصلاً وجود ندارد چیزی که از ید قدرت او خارج باشد؛ چون هرچه هست، این‌ها مخلوق او هستند. پس با یک اطمینانی می‌گوید: «هُوَ عَلَىٰ کُلِّ شَیْءٍ قَدِیرٌ». و وقتی می‌گوید «یا الله» (مثلاً حاجتی دارد)، او را قادر می‌بیند. اگر او نداد، مصلحت نبود، ظرفیت نبود و عوامل دیگر.\nیا اگر «عَلِیمٌ بِذَاتِ الصُّدُورِ» است، او به آنچه در دل‌ها می‌گذرد آگاه است. این دل مخلوق اوست. مظهر اوست. مثل الان خورشید؛ آیا از شعاع‌های خودش خبر ندارد؟ یا احاطه دارد بر آن‌ها؟ الان خورشید «قیّوم» شعاع‌هاست؛ یعنی قوام و ایجاد شعاع با اوست، پس او بر همین‌ها قیوم است. حالا آنچه در این عالم است، این‌ها همه مظاهر حق تبارک و تعالی و اسماء او هستند؛ پس او «عَلِیمٌ بِذَاتِ الصُّدُورِ» است.\n[نزدیکی خدا به انسان (اقرب الیه من حبل الورید)] پس او «وَنَحْنُ أَقْرَبُ إِلَيْهِ مِنْ حَبْلِ الْوَرِيدِ» است. او از خودِ... اصلاً من مظهر اویم؛ معلوم است که مُظهِر اولی است (برتر است). پس او از خود من به من نزدیک‌تر است، چون اصل من است، حقیقت من است. یا «وَاعْلَمُوا أَنَّ اللَّهَ یَحُولُ بَیْنَ الْمَرْءِ وَقَلْبِهِ»؛ که این یک کلاس دیگری‌ست. برای یک عده‌ای خدا می‌گوید «أَقْرَبُ إِلَيْهِ مِنْ حَبْلِ الْوَرِيدِ» (من از رگ گردن نزدیک‌ترم)؛ اما برای کسی که در معرفت بالاتری است می‌فرماید «یَحُولُ بَیْنَ الْمَرْءِ وَقَلْبِهِ»؛ من اصلاً بین انسان و قلب او حائلم. یعنی تو اصلاً حقیقتت از من است. خب معلوم است کسی که اصل است، او اولی است از آن هستی دیگر. الان خورشید اولی‌تر است یا شعاع خورشید؟ خب معلوم است که خورشید اولی است.\n[نتیجه‌گیری] حالا اگر انسان این حقایق را این‌چنین تصور کرد، آن وقت می‌تواند مرتبط باشد با این اسماء حق. خود را مرتبط ببیند با این اسماء جلاله. حالا ان‌شاءالله ادامه‌اش جلسه بعدمان.\n«سُبْحَانَ رَبِّکَ رَبِّ الْعِزَّةِ عَمَّا یَصِفُونَ وَسَلَامٌ عَلَى الْمُرْسَلِینَ وَالْحَمْدُ لِلَّهِ رَبِّ الْعَالَمِینَ» «وَ صَلَّی‌اللهُ عَلَی مُحَمَّدٍ وَ آلِهِ الطَّاهِرِینَ»"
  },
  {
    "id": "asma-015",
    "title": "شرح اسما حسنی - جلسه 15",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 15,
    "duration": "30 دقیقه",
    "audio": "",
    "text": "متن پیاده‌سازی شده، دقیق و پاراگراف‌بندی شده از بیانات حاج آقا سعادت‌فر (جلسه ۱۵ شرح اسماء الحسنی) به شرح زیر است:\nبسم‌الله‌الرحمن‌الرحیم اللهم ایاک نعبد و ایاک نستعین\nادامه شرح اسماء حق تبارک و تعالی، اسماء حسنی را عرض می‌کنیم. خب در جلسه قبل عرض کردیم که اسماء حق، باطن و حقیقت این عالم‌اند و این عالم و آنچه در اوست، مظاهر او هستند. در نتیجه وقتی که او باطن است و این‌ها مظاهرند، آن حقیقت است که اثر بخش است. این‌ها از خودشان هیچ ندارند؛ عین فقرند، عین ربط‌اند؛ «أَنْتُمُ الْفُقَرَاءُ إِلَى اللَّهِ». شما همه فقراء الی‌الله هستید. چون از خودتان هیچ ندارید؛ شما مظاهرید. الان مثل شعاع خورشید از خودش چه دارد؟ هرچه دارد مال خورشید است. اصلاً شعاع عین ربط و عین فقر نسبت به خورشید است. و بعد این شعاع، ببینید وصل به او هم هست، از او جدا هم نیست؛ این‌ها یکی‌اند. پس این‌ها مظاهرند، خلاصه در این عالم این‌ها در واقع یک باطن دارند که آن اسماء حق تبارک و تعالی است.\nو عرض کردیم انسان در وقتی که این اسماء را به کار می‌برد، می‌باید آن حقیقت را ببیند و صدا بزند تا اثر بخش باشد؛ نه لفظ را. همان مثال کوه و لفظ -من ببخشید این‌ها را اگر تکرار می‌کنم چون ممکن است در هر جلسه‌ای شنونده جدیدی را ما داشته باشیم و برای اینکه یک مقدار بتواند مرتبط بشود با بحث ما بنده عرض می‌کنم- همان مثال کوه و لفظ؛ وقتی که شما می‌گویید «کوه»، آیا لفظ کاف و واو و هاء را تصور می‌کنید یا آن حقیقت و وجود خارجی که همه آثار از آن وجود خارجی است؟\nحالا وقتی شما می‌گویید «یا غفار»، «یا غفور»، شما چه چیز می‌بینید؟ یک وقت گاهی اوقات این غین و فاء و الف و راء را می‌بینید؟ این‌ها که اثر ندارد. اما اگر نه، این‌ها مثل همان لفظ کوهند؛ شما یک حقیقت مطلقه‌ای را می‌بینید که او عین کمال است و از جمله کمالات، این غافر بودن اوست. پس او عین این کمال است. من آن حقیقت را می‌بینم، خودم را در تحت تجلی آن حقیقت قرار می‌دهم و در نتیجه است که وقتی خدای متعال با اسم غفارش یا غفورش بر بنده‌اش تجلی می‌کند، محو می‌کند، پاک می‌کند آن صورت‌های زشت گناه را. او حقیقت است که در شعاع او، نور قرار می‌گیرد. مثل دقیقاً آقا -یک نکته رو اینجا مثالی عرض بکنم- شما وقتی نور می‌آید، چطور ظلمت را می‌برد؟ حالا وقتی نور اسم غفار می‌آید، این ظلمت گناه دیگر پاک می‌شود اصلاً، نیست. تا مادامی که بله ببینید انسان خود را با اسم غفور مرتبط کرده است و باقی مانده است. اما اگر شما دو مرتبه نعوذبالله مبتلا کردید خودتان را به یک گناه جدید، از تحت اسم غفور و غفاریت حق بیرون بردید، خب پس دوباره یک ظلمت می‌آید؛ چون نوری دیگر ندارید، ظلمت می‌آید.\nحالا البته اگر دوباره برگشتید، خدا غفار است، خدا تواب است. اما غرضم اینکه ببینید آقا اینکه خدای سبحان می‌فرماید: «كُلَّ يَوْمٍ هُوَ فِي شَأْنٍ»؛ وقتی شما تحت این اسم قرار می‌گیرید، فردا هم که بیایید -حالا اینکه می‌گویم فردا یعنی آنِ بعد- او باز یک تجلی جدید و یک عیب‌های خاص دیگر را می‌پوشاند و این ظرفیت‌ها و قابلیت‌ها این‌چنین بالا می‌رود.\nوقتی شما اسم شریف رئوف را به کار می‌برید، یک رأفت مطلقه‌ای که این عالم را اداره می‌کند می‌بینید. می‌گویید «یا الله»، «یا رحمن»، «یا رحیم»؛ رحمت واسعه حق را که این عالم را -که «الرَّحْمَنُ»- این عالم را خلق فرموده است، می‌بینید. اینجاست، وقتی گاهی یک مرتبه می‌گویید «یا رحمن»، «یا رحیم»، آن وقت اثربخش است. «یا تواب» اثر دارد. چرا در دعاها گفته شده است مثلاً کسی که وقتی می‌گوید «یا الله»، «یا رب»، خدا در جوابش لبیک می‌گوید؟ این در صورتی است که این «یا رب» راء و باء را نبیند؛ آن حقی و آن حقیقتی و آن وجود عینی که این عالم را دارد به کمال خودش می‌رساند، می‌بیند. پس نتیجه می‌گوید «یا رب»، «یا رب»، «یا رب».\nبسیار خب، و عرض کردیم آقا وقتی که اگر انسان این حقایق را دید، خود را عین فقر و ربط دید، بعد او را اقرب به خودش می‌بیند. چرا؟ می‌گوید او حقیقت من است، آن اصل من است. مثل عرض کردم این شعاع خورشید، خود را تحت آن وجود خورشید می‌بیند. می‌گوید حق اونه، او از خود من اولی‌تر است. پس بنابراین «وَنَحْنُ أَقْرَبُ إِلَيْهِ مِنْ حَبْلِ الْوَرِيدِ» است، یا «يَحُولُ بَيْنَ الْمَرْءِ وَقَلْبِهِ» است.\nو همین جا -البته حالا این فقط نکته را به مناسبت عرض بکنم- اینکه خدای سبحان فرمود: «النَّبِيُّ أَوْلَىٰ بِالْمُؤْمِنِينَ مِنْ أَنْفُسِهِمْ»، پیامبر از خود شما به شما اولی است؛ یعنی اگر امر دائر شد بین زنده بودن من و زنده بودن مثلاً رسول اکرم، من باید فدا بشوم. به خاطر همین روز عاشورا آقا علی‌اکبر می‌آید می‌گوید: آقا شما امام زمانید، عالم باید فدای شما بشود. حتی اگر علی‌اصغر، او هم با آن باطن خودش خبر می‌دهد: همین است، شما اولای به عالمید، از وجود آن‌ها باید همه فدا بشوند اگر امر دائر شد. بله. خب پس بنابراین چرا؟ چون امام حسین خلیفه‌الله است و او اولی است، او اقرب از من به خود من است. اگر خدای سبحان «أَقْرَبُ إِلَيْهِ مِنْ حَبْلِ الْوَرِيدِ» است، الان آقا بقیه‌الله الاعظم -ارواح من سواه فداه- از خود من به من نزدیک‌ترند؛ او حقیقت من است. اگر خدای متعال «يَحُولُ بَيْنَ الْمَرْءِ وَقَلْبِهِ» است، خلیفه او هم «یحول بین المرء و قلبه» است. من تصمیمی که می‌خواهم بگیرم، قبل از آنکه من تصمیم بگیرم، آقا بقیه‌الله از تصمیم من خبر دارند که من می‌خواهم چه تصمیم بگیرم. او اولای از خود من است.\nپس اینکه خدای سبحان می‌فرماید خدا می‌داند، «سرّ» را می‌داند و «اخفی» را هم می‌داند؛ «يَعْلَمُ السِّرَّ وَأَخْفَى». آن که «اخفی» است، از سرّ اخفی‌تر است. که حالا شاید یک معنایش این باشد که سرّ، خب چیزی است که انسان حالا در دل دارد و تصمیم می‌زند. اما «اخفی از سرّ» اونی که هنوز من می‌خواهم تصمیم بگیرم و نگرفتم و ممکن است آنِ بعد در ذهنم می‌آید و تصمیم می‌گیرم، او اخفی از سرّ است. آقا بقیه‌الله می‌دانند من ساعت بعد چه کارهایی می‌کنم، چه فکرهایی می‌کنم، چه حرف‌هایی می‌زنم، چه راهی را می‌روم.\nاینکه خدا می‌فرماید «أَلَمْ يَعْلَمْ بِأَنَّ اللَّهَ يَرَى»، تو نمی‌دانی که خدا دارد می‌بیند؟ او نه تنها کار حال و گذشته من را می‌داند، او عالم به سرّ و اخفای من است. من هنوز خودم نمی‌دانم ساعت بعد چکار می‌کنم، ولی او می‌داند و او خبر دارد من در ساعت بعد چه می‌کنم و چه اتفاقی می‌افتد. او اخفاست. پس اینجاست که حیا می‌طلبد و حضور می‌طلبد و این مشهد، درک این مشهد مهم است. خدا ان‌شاءالله روزی‌مان بکند.\nسبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین"
  },
  {
    "id": "asma-016",
    "title": "شرح اسما حسنی - جلسه 16",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 16,
    "duration": "30 دقیقه",
    "audio": "",
    "text": "بسم‌الله الرحمن الرحیم اللهم ایاک نعبد و ایاک نستعین\n[مقدمه: اهمیت درک حقایق اسماء فراتر از مباحث لفظی] خب ادامه مباحث قبلمون رو راجع به شرح اسماء حسنای الهی عرض می‌کنیم. عرض کردم مهم در شرح اسماء، گفتن معنای مثلاً لفظ «الله» و ترکیب اون رو از نظر صرفی و امثال این‌ها نیست؛ این‌ها که مهم نیست. این‌ها رو در کتاب‌های لغت و این‌ها فراوان است، هر کس بخواد مراجعه بکند ببیند لفظ الله اصلش چی بوده است، چطور شد شده الله و معنای الله چیست و این‌ها، چه مسلمان چه غیر مسلمان، هر کی برود خیلی راحته. اما مهم عرض کردم آشنا شدن با حقایق این اسماء است و اون شرح است که اثر دارد برای انسان و کارسازِ در زندگی انسان است.\n[مصداق عملی: صفت قرب الهی] نمونه‌اش رو جلسه قبلمون اشاره کردم. شما وقتی یکی از اسماء خدای متعال می‌گید: «یا مَن یَحولُ بَینَ المَرءِ وَ قَلبِه»، «یا مَن هُوَ اَقرَبُ اِلَیَّ مِن حَبلِ الوَرید» (که این‌ها دو اسم از اسماء حق‌اند که حالا بعد ان‌شاءالله عرض می‌کنیم اسماء حق گاهی اوقات یک جمله است، یک حقیقت رو با یک جمله می‌بایست بیان کرد، دیگه نمیشه یک کلمه مفردی رو به کار برد). شما در این دعای مثلاً بعد از زیارت عاشورا، دعای صفوان که حالا مشهور به دعای علقمه هست، شما یکی از اسماءالله می‌گید: «یا مَن هُوَ اَقرَبُ اِلَیَّ مِن حَبلِ الوَرید، یا مَن یَحولُ بَینَ المَرءِ وَ قَلبِه». صدا می‌زنید، می‌گید: خدایی که اقرب از رگ گردن من به منی، حائل بین من و من هستی. خب اگر انسان این لفظ‌ها رو فقط ببیند، چه فایده؟ این‌ها همه مثل همون لفظ «کوه» است که انسان فقط کاف و واو و هاء رو الان شما در ذهنتون تصور کنید، وجود ذهنی‌ست، هیچ فایده نداره.\n[شهود حقیقت قرب و مقام خلیفه الله] اما اگر انسان اون حقیقت عینی رو دید؛ وقتی می‌گوید تو اقرب از حبل وریدی، از رگ گردن نزدیک‌تری، او دارد می‌بیند این نزدیکی رو، لمس می‌کنه، میگه من مظهرم؛ خب معلومه که اون از خود من به من اولاست. که جلسه قبل عرض کردیم و همانطور که خدای سبحان اولی و اقرب به منه، خلیفه او هم اقرب به منه. آخه ببینید این که عرض می‌کنیم خلیفه الله، الان آقا در روایات داریم امام صادق (علیه السلام) فرمودند: «نَحنُ صَنائِعُ اللهِ وَ النّاسُ بَعدُ صَنائِعُ لَنا». حقیقت ما، خدا در واقع تجلی وجود ما رو از طریق تجلی وجود ائمه اطهار قرار داده است؛ اون‌ها اصل ما‌اند، حقیقت ما‌اند. خب پس در نتیجه امام زمان من، از من به من نزدیک‌تر است.\n[علم امام به سرّ و اخفی] عرض کردم «یَعلَمُ السِّرَّ وَ اَخفی»؛ او سِرّ من رو که خبر دارد هیچ (یعنی ظاهر من که خبر داره به جای خودش، می‌بیند، کارهایی که انجام دادم دارم انجام می‌دهم می‌بیند که این‌ها خیلی آسونه)، علاوه بر این سِرّ من رو هم می‌داند، باطن رو هم می‌بیند و از اون بالاتر «اَخفایِ از سِرّ» من رو هم می‌بیند. که جلسه قبل عرض کردیم اخفای از سرّ اونست که من خودمم هنوز خبر ندارم چیکار میخوام انجام بدم، ولی حضرت می‌داند.\n[اثر تربیتی: حیاء در محضر امام] که عرض کردم اگر انسان این حقایق رو دید، اثر دارد. اثرش چیه؟ یکی از اثرش «حیاء» در این مشهد و محضر است. او حتی به خودش اجازه نمی‌دهد یه فکر ناصواب هم تو ذهنش بیاد. وقتی این فکر میاد میگه [قبل از اینکه] این فکر تو ذهن من بیاد، «بقیة‌الله» می‌دانست که این فکر ناصواب ساعتی بعد تو ذهن من میاد و جولان میده و من گاهی اوقات با این فکر -نعوذبالله- ممکنه لذت یک گناه رو هم تصور بکند و ببرد. او دیگه اصلاً سد می‌کند، می‌بندد باب ورود این افکار منفی رو به خودش. و بعد اگر آمد بلافاصله استغفار می‌کند و عرض کنم از خدای سبحان استغفار می‌کند و از خلیفه خدا هم باید عذرخواهی کرد: آقا من در مشهد شما و محضر شما این فکر ناصواب رو کردم، تا چه رسد به عمل.\n[ادب حضور و معنای غیبت] پس این اسماءالله که عرض می‌کنیم شرح اسماء، این ظهور این حقایق برای انسان هست. ایناست که عرض کردیم اون موقع اثر دارد. بعد انسان حاضر است به هر قیمتی شده ادب این محضر رو مراعات بکند. و شما ببینید اولیاء خدا و دوستان چجوری ادب محضر خدای متعال و محضر امام زمان‌شون رو [رعایت می‌کنند]. آقا امام زمان که غائب نیستند! بله غیبت عامه حضرت دارند که اینکه حضرت بیان حکومت الهی رو و خلاصه اداره امور جامعه رو مستقیماً به دست بگیرند، بله غائب‌اند؛ اما نسبت به افراد که حضرت غائب نیستند. اگر غائب باشند که من [بهره‌ای] از حیات ندارم. بلکه حضرت حاضرند، او اقرب از خود من به من است. من وقتی تصور کنم که امام زمان غائب است و من نمی‌بینم [اشتباه است].\n[تفسیر دعای عرفه و کوری چشم باطن] به تعبیر امام حسین در دعای شریف عرفه: «عَمِیَت عَینٌ لا تَراکَ عَلَیها رَقیباً». کور هست اون چشمی که تو رو رقیب بر خودش نمی‌بیند. اینجا «عمیت عین» یک نفرین نیست که بگیم کور باد، نه؛ کور «است». حضرت یه حقیقت رو بیان کردند. کسی که تو رو رقیب بر خودش نمی‌بیند واقعاً کوره. الان کسی که امام زمان رو بر خودش رقیب نمی‌بیند، حاضر نمی‌بیند، خودش رو در مشهد و محضر حضرت نمی‌بیند، حقیقتاً کور است، چشم باطن او کوره. اما اگر این حقیقت رو دید، عرض کردم و یقین داشت که حضرت سرّ و اخفای من رو می‌داند، بعد این حیاء میاد.\n[نتیجه‌گیری: همراهی با اسماء حق] چرا خدا فرمود: «هُوَ مَعَکُم»، من با شمام، «اَینَ ما کُنتُم»؟ خب این معناش همینه که انسان این اسم «یَحولُ بَینَ المَرءِ وَ قَلبِه» یا اسم شریف «یا مَن هُوَ اَقرَبُ اِلَیَّ مِن حَبلِ الوَرید» رو وقتی به کار می‌برد، اون وقت اون حقیقت رو ببیند و با اون حقیقت زندگی بکند. این‌ها اسماء حق‌اند. و عرض کردم آثارش رو هم در زندگی می‌بیند، مشاهده می‌کند. شما کافی‌ست همین نکته‌ای که عرض کردم بشنوید و اون رو حفظ کنید و مرور کنید برای خودتون و باعث بشه زندگی انسان رو متحول بکند. پیوسته دیگه خود رو در مشهد و محضر حضرت می‌بیند. شما از خواب پا می‌شید اول حضور و ظهور حضرت رو بر خودتون می‌بینید که به برکت حضرت پا شدید و سلام بر حضرت می‌کنید.\n[توصیه پایانی] و بنده حالا قبلاً به مناسبتی توی البته مباحث غیر از این بحث، [عرض کردم] و این توصیه رو کردم که چه خوبه انسان آغاز و پایان روزش خودش رو با توجه به ولی‌نعمت خودش امام زمانش [گره بزند]، که اون در واقع اسماء حق است. یعنی اون حقایق اینجاست؛ یعنی اگر خدا اقرب الی من حبل الورید است، ببین آقا رو باید ببینی. اگر او غفار است اینجا نگاه کن ببین، اگر او رئوف است، اگر او رحیم است، این‌ها رو اینجا ببین و تو با حضرت مرتبط هستی.\nخب خدا ان‌شاءالله این توجه و حضور رو روزی بکند و توفیق پیدا بکنیم که با این اسماء حق همراه بشویم.\nسبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-017",
    "title": "شرح اسما حسنی - جلسه 17",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 17,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم «اَللّهُمَّ اِیّاکَ نَعْبُدُ وَ اِیّاکَ نَسْتَعین»\nادامه بحث شرح اسماء حسنی یا به تعبیری اسماءُ الله را که البته مطالبی را به صورت کلی بود خدمت شما مطرح کنم. در جلسات گذشته‌مان عرض کردیم که اسماء الهی سبب وجود عالم‌اند و این اسماء مسلط بر عالم و مؤثر در عالم هستند. البته عرض کردیم که این اسماء با آن حقایق‌شان مؤثرند و عمل می‌کنند، نه با لفظ.\nبنابراین ببینید وقتی گفته می‌شود «بسم‌الله‌الرحمن‌الرحیم»، نکته بسیار شریفی که در اینجا هست، «بسم‌الله» ببینید خب این «بِ» حرف جر است، «اسم» مجرور است و به اصطلاح می‌فرمایند اینجا این خبرِ مبتدای محذوفی است؛ یعنی یک مبتدا را باید قبل از آن در نظر گرفت که بعد این «بسم‌الله‌الرحمن‌الرحیم» خبر او باشد. و آن مبتدای محذوف به این صورت می‌تواند باشد که ما وقتی عرض می‌کنیم «بسم‌الله‌الرحمن‌الرحیم» -البته به صورت کلی- یعنی «العالَمُ بسم‌الله‌الرحمن‌الرحیم»؛ یعنی عالَم به «بسم‌الله‌الرحمن‌الرحیم» تکون پیدا کرد و خلق شد.\nکه در اینجا ظهورِ عالَم با این سه اسم شریف حق‌ تبارک‌وتعالی است: یکی «الله»، «رحمان» و «رحیم». «الله» که آن اسم جامع است که ان‌شاءالله حالا در بحث اسماء خدمت شما عرض می‌کنیم و در حقیقت «الله» وقتی گفته می‌شود جمیع اسماء الهی را در خودش دارد. و «رحمان» هم که صفت عام است؛ یعنی به معنای آن رحمتِ عامه حق تبارک‌وتعالی است که در دنیا شامل هم مؤمن می‌شود و شامل هم غیر مؤمن، هم مسلمان می‌شود و هم غیر مسلمان را در بر می‌گیرد.\nو قرآن کریم هم باز فرمود: «الرَّحْمَنُ، عَلَّمَ الْقُرْآنَ، خَلَقَ الْإِنسَانَ». خدای متعال با اسم شریفِ «رحمان»اش انسان را خلق فرمود. حالا اینجا شاید اگر فرمود «خَلَقَ الْإِنسَانَ»، چون انسان اشرف مخلوقات است و در واقع خدای سبحان می‌فرماید: «خَلَقْتُ الْأَشْیَاءَ لِأَجْلِکَ» (من بقیه اشیاء را برای خاطر تو خلق کردم)، پس وقتی که انسان با اسم شریف رحمانِ حق خلق شده است، یعنی جمیع عالَم با این اسم خلق شده است و خداوند با این اسم شریفش عالَم را آفریده است.\nو با این اسم شریف است که فرمود: «وَ رَحْمَتِي وَسِعَتْ كُلَّ شَيْءٍ» (و رحمت من همه چیز را فرا گرفته است). چون اصلاً او با اسم شریف رحمانش خلق فرموده است. اینکه در مباحث قبلمان عرض کردیم این‌ها دارای حقایقی هستند و آن حقایق است که اثرگذار است، یعنی شما الان وقتی این عالم را می‌بینید، هر چیز، دیگر «کل شیء» است، عالَم است؛ شما دارید ظهور رحمت حق را می‌بینید. این‌ها رحمت‌اند. یعنی تمام ذرات این عالم و موجودات این عالم، خلقت اولیه‌ی آن‌ها رحمتِ حق است دیگر. شما می‌خواهید رحمت ببینید، همین‌ها رحمت‌اند. خود وجود ما رحمت است.\nحالا اینکه اگر عبدی می‌آید به این رحمت را خلاصه در غیر آن‌طور که رضایت خداست هزینه می‌کند، آن یک بحث دیگری است. و الا تمام این عالم یعنی دیدن رحمت حق. شما می‌خواهید رحمت ببینید، همین‌ها رحمت است. این زمین، این اجزاء زمین، این گیاهان، جمادات، حیوانات، این کهکشان‌ها، یعنی این‌ها رحمت... الان خورشید رحمت است، ماه رحمت است، همه این‌ها رحمت‌اند دیگر. بله.\nپس بنابراین «رحمان» که صفت عامه و هم در واقع تمام اشیاء را خلق کرده است «وَ رَحْمَتِي وَسِعَتْ كُلَّ شَيْءٍ» است؛ اما ببینید در همین آیه شریف فرمود: «فَسَأَكْتُبُهَا لِلَّذِينَ يَتَّقُونَ». در همین آیه که وقتی می‌فرماید رحمت من همه چیز را فرا گرفته است، بعد می‌فرماید یک رحمت هم دارم «فَسَأَكْتُبُهَا»؛ آن را ثبت کردم، قرار دادم، یعنی قضای حتمی من قرار گرفته است.\nیک نکته را درباره آیاتی که در قرآن کریم با لفظِ «کتابت» آمده است [عرض کنم]. مثلاً «كَتَبَ رَبُّكُمْ عَلَى نَفْسِهِ الرَّحْمَةَ» یا «يَا أَيُّهَا الَّذِينَ آمَنُواْ كُتِبَ عَلَيْكُمُ الصِّيَامُ» و الی آخر، یا همین آیه شریفه «فَسَأَكْتُبُهَا»؛ هر جا که ماده کتابت بکار برده شده، به معنای قضایِ حتمِ الهی است. یعنی این از جمله امور حتمی حق‌ تبارک‌وتعالی است. حالا در این آیه هم می‌فرماید: «فَسَأَكْتُبُهَا لِلَّذِينَ يَتَّقُونَ». من یک رحمت عام دارم که این عالم را خلق کردم، این‌ها همه رحمت من‌اند، اصلاً این‌ها ظهور عین رحمت است. ببینید ما گاهی دنبال رحمت می‌گردیم؛ این‌ها عین رحمت‌اند! وقتی عین است، شما مثل اینکه آب جلویتان باشد دنبال آب بگردید! خب این عین آب، آب یعنی همین. دیگر چرا دنبال رحمت می‌خواهید بگردید؟ همین‌ها رحمت خداست. و اصلاً آن مرادی که الان فیوضاتی که خدا [می‌دهد]، این‌ها رحمت‌اند. بعد انسان بخواهد دنبال رحمت الهی بگردد؟\nو اما «فَسَأَكْتُبُهَا لِلَّذِينَ يَتَّقُونَ» یعنی من یک رحمات ویژه هم دارم که آن‌ها را برای اهل تقوا قرار دادم. و می‌فرمایند آن‌ها ظهورشان با اسم شریفِ «رحیمِ» حق تبارک‌وتعالی صورت می‌پذیرد. پس گاهی خدای سبحان با اسم شریف «رحمان» تجلی می‌کند و برای عده‌ای با اسم شریف «رحیم» تجلی می‌فرماید. که می‌فرمایند در قیامت خدای سبحان بر اهل ایمان و بهشت با اسم شریفِ «رحیم»اش تجلی می‌فرماید. و آن «فَسَأَكْتُبُهَا لِلَّذِينَ يَتَّقُونَ» ظهور پیدا می‌کند، آن رحمات ویژه به خاص پیدا می‌شود.\nبسیار خب، پس بنابراین اینکه عرض کردیم اسماء الهی سبب وجود عالم‌اند و این «بسم‌الله‌الرحمن‌الرحیم» این حقیقت را در بر دارد. حالا همین‌جا بنده عرض بکنم گاهی این بسم‌الله به عنوان عام گفته می‌شود که عرض کردیم همان «العالَمُ بسم‌الله‌الرحمن‌الرحیم» آغاز شده است. اما گاهی شما برای کارهای شخصی خودتان بسم‌الله می‌گویید؛ آنجا هم یک باز خبر برای مبتدای محذوف می‌تواند باشد که یک «أَبتَدِئُ» در نظر گرفته می‌شود. یعنی خدایا من این کار را -این خوردن، این آشامیدن، این نوشتن، این راه رفتن و الی آخر- من این‌ها را با اسم شریفِ «رحمان» و «الله» و «رحمان» و «رحیم» تو آغاز می‌کنم. یعنی از خدا می‌خواهد درخواست کند انسان در ابتدای کار، که در تحت تجلیات این سه اسم شریف قرار بگیرد.\n«سُبْحَانَ رَبِّكَ رَبِّ الْعِزَّةِ عَمَّا يَصِفُونَ * وَسَلَامٌ عَلَى الْمُرْسَلِينَ * وَالْحَمْدُ لِلَّهِ رَبِّ الْعَالَمِينَ» وَ صَلَّی اللهُ عَلی مُحَمَّدٍ وَ آلِهِ الطّاهِرین."
  },
  {
    "id": "asma-018",
    "title": "شرح اسما حسنی - جلسه 18",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 18,
    "duration": "30 دقیقه",
    "audio": "",
    "text": "سر طهارت نماز - جلسه هجدهم\nمتن زیر پیاده‌سازی دقیق و کامل سخنرانی حاج آقا سعادت‌فر در جلسه هجدهم شرح اسماء حسنی است که به صورت پاراگراف‌بندی شده تنظیم گردیده است:\nبسم‌الله‌الرحمن‌الرحیم اللهم ایاک نعبد و ایاک نستعین\nادامه بحث شرح اسماء حسنی و مخصوصاً اینکه عرض کردیم اسماء الهی سبب وجود عالم‌اند، مسلط بر عالم‌اند، مؤثر در عالم‌اند و اداره عالم با آن‌هاست را خدمت شما عرض بکنم.\nدر جلسه قبل راجع به «بسم‌الله‌الرحمن‌الرحیم» اشاره‌ای کردیم، حالا یک نکته شریفی باقی مانده است؛ این را بنده عرض بکنم. گرچه این‌ها ان‌شاءالله در مباحث آن بحث اسماء و خصوص می‌باید بیشتر بحث بشود. ببینید آقا، وقتی ما در بسم‌الله عرض می‌کنیم «بسم‌الله‌الرحمن‌الرحیم»، این «باء» در واقع تشکیل از دو جزء شده است: یک جزء آن شکل «باء» است که نوشته می‌شود و جزء دیگر نقطه زیر «باء» است. اصل «باء» همان شکل «باء» بود است، اما چرا نقطه گذاشته شده است؟ برای اینکه ما حروف دیگری را هم داریم که شکل «باء» نوشته می‌شوند، مثلاً مثل «یاء» و این‌ها از هم تشخیص داده نمی‌شوند مگر آنکه یک تمیزی داشته باشند، یک جداکننده‌ای داشته باشند که آن‌ها را از هم جدا بکند. نقطه در واقع ممیز است؛ تمیزکننده و جداکننده است. می‌آید این «باء» یک نقطه دارد یا دو تا گذاشته می‌شود؛ در نتیجه به هر حال با نقطه، تمیز حاصل می‌شود.\nحالا می‌فرمایند وقتی عرض می‌کنیم «بسم‌الله» -که گفتیم «العالم بسم‌الله»؛ عالم با بسم‌الله آغاز شد و تحقق و تکون پیدا کرد- پس این «باء» یعنی شکلش، یعنی «ظهر الوجود» (وجود حاصل شد). اما این نقطه برای تمیز است؛ تمیز عابد از معبود، تمیز مخلوق از خالق؛ این دیگر جدا می‌کند.\nاین نکته شریف را عرض بکنم؛ امیرالمؤمنین (علیه‌السلام) فرمودند: «من نقطه زیر باء بسم‌الله‌ام». این یکی از آن فرمایشات گهربار و درربار امیرالمؤمنین است که اگر آن بزرگوار این مطلب را در باره خودشان بیان نکرده بودند، این مطلب از پرده غیب بیرون نمی‌آمد و کسی معرفت به آن پیدا نمی‌کرد. بعد امیرالمؤمنین می‌فرمایند: من مایه جدا کردن و تمیزم. یک عبارت داریم که در زیارت امیرالمؤمنین هم آمده است -گرچه بعد دیگران این را به سرقت بردند و بر خودشان اطلاق کردند یا دیگران بر آن‌ها اطلاق کردند- و آن این است که امیرالمؤمنین «فاروق» است؛ «فاروق الحق» است، «فاروق حق و باطل» است، جداکننده حق و باطل است. نه تنها امیرالمؤمنین فاروق حق و باطل است، بلکه تمیز بین خلق و خالق است و اوست که کأنه خلق با او تمیز پیدا کرد و تمیز پیدا می‌کند. حالا بیش از این دیگر وارد نشویم چون از بحث خودمان خارج می‌شویم.\nخلاصه پس این «باء» و این نقطه «باء»، این‌ها بسیار مهم‌اند. حالا این‌ها عرض کردم در بحث اسماء، این الفاظِ اسماء هم برای ما بسیار مهم‌اند. این‌ها پیام دارند، این‌ها سر دارند. این‌ها اولاً عرض بکنم آقا «مُنزّل من عندالله»اند؛ «وَإِن مِّن شَيْءٍ إِلَّا عِندَنَا خَزَائِنُهُ». شما هر چه در این عالم می‌بینید این نازل شده است؛ حتی این حروف، این‌ها نازل شده‌اند. این‌ها یک خزینه در نزد خدا دارند. ما گاهی فکر می‌کنیم حالا «عندنا خزائنه» مثلاً آسمان و زمین و این موجودات [است]. همه‌چیز؛ ببینید «ان من شیء» افاده عموم می‌کند با خصوصیتی که دارد. هیچی نیست -یعنی هر چه هست- «إِلَّا عِندَنَا خَزَائِنُهُ وَمَا نُنَزِّلُهُ إِلَّا بِقَدَرٍ مَّعْلُومٍ». این‌ها با یک قدر معلومِ مشخص نازل شده‌اند. اگر «باء» یک نقطه دارد، این نازل شده است؛ اگر «یاء» دو تا نقطه دارد، نازل شده است. این قدرِ معلومِ اوست. پس بنابراین این‌ها هر کدام یک خزینه‌ای دارند که نازل شده‌اند و اگر قرآن کریم «بِلسانٍ عربیٍ مبین» نازل شده است، همه این اسرار در او هست. حالا ما غافلیم، ما خبر نداریم و خلاصه باید این‌ها را از مشکات اهل بیت بهره ببریم.\nبسیار خب، اما نکته دیگری که همین‌جا عرض بکنم. ببینید آقا این حرف «باء»؛ خب «باء» ببینید الان حرکت پیدا کرد. ابتدا این ساکن بود و سکون داشت و چون ابتداء به سکون مقدور نیست -یعنی انسان نمی‌تواند با حرفی که ابتداً ساکن است کلام خودش را آغاز بکند؛ شما الان همیشه کلام شما با حرفی‌ست که حرکت دارد، با سکون نمی‌شود آغاز کرد- پس بنابراین این «باء» ساکن است و اگر ما گفتیم با این «باء»، «ظهر الوجود» (وجود ظاهر شد)، این ساکن است؛ پس احتیاج به یک محرک دارد. یک حرکتی باید بیاید این را حرکت بدهد تا ظهورِ وجود -در واقع وجود، ظهور خودش را نشان بدهد- و پیدا بشود.\nبعد برای اینکه این «باء» از حالت سکون بیرون بیاید، یک همزه و خلاصه لام به اول او اضافه شده می‌گوییم «الباء» (یک الف و لام بهش اضافه شده). که این «اَ» و حرکتی که همزه داشته است... و بعد می‌فرمایند این همزه، شد محرک «باء»؛ یعنی عاملی که «باء» را حرکت داد و به این وجود تحقق پیدا کرد. پس بر همین اساس فرمودند آن همزه، نمودار آن ذات ازلی‌ست که «الله» -ببینید- با آن آغاز می‌شود و این همزه است که خلاصه عامل حرکت و عامل ایجاد در عالم وجود دارد و همه ایجادِ امور به دست اوست. و در واقع این همزه است که آن وجود را عطا می‌کند و بعد با آن نقطه تحت «باء» است که موجودات تمیز پیدا می‌کنند، از یکدیگر تشخیص داده می‌شوند. شما اگر می‌گویید این موجود انسان است، او حیوان است؛ شما گیاهان را ببینید با این تنوعی که دارند اگر از یکدیگر جدا می‌کنید، این‌ها یک تمیز‌دهنده می‌خواهد. و خلاصه آن نقطه «باء» -که امیرالمؤمنین فرمودند من آن نقطه باء‌ام- مایه تمیز این موجودات عالم شده است.\nخب امیدواریم خدای متعال این معرفت را روزی‌مان بکند و بتوانیم از پرتو این اسماء حق ان‌شاءالله بهره ببریم.\nسُبْحَانَ رَبِّكَ رَبِّ الْعِزَّةِ عَمَّا يَصِفُونَ وَسَلَامٌ عَلَى الْمُرْسَلِينَ وَالْحَمْدُ لِلَّهِ رَبِّ الْعَالَمِينَ و صلی الله علی محمد و آله الطاهرین."
  },
  {
    "id": "asma-019",
    "title": "شرح اسما حسنی - جلسه 19",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 19,
    "duration": "30 دقیقه",
    "audio": "",
    "text": "بسم الله الرحمن الرحیم اللهم ایاک نعبد و ایاک نستعین\nادامه‌ی شرح اسماء حق تبارک و تعالی را خدمت شما عرض بکنم. خب بحث ما پیرامون یک سری مطالب کلی بود راجع به اسماء حق تبارک و تعالی و عرض کردیم که این اسماء‌اند که منشأ ظهور عالم‌اند، مؤثر در عالم‌اند، مسلط بر عالم‌اند و مدبر عالم‌اند و آن را اداره می‌فرمایند. البته با آن حقیقت و باطنشان، نه با لفظ و ظاهر.\nبعد در جلسه‌ی گذشته به خصوص راجع به «بسم الله الرحمن الرحیم» و حرف شریف «باء» و صورت باء (یعنی آن شکل باء) و نقطه‌ی باء مطلب خیلی کوتاهی را اشاره کردیم. حالا در توضیح آن یک مطلب کوتاه دیگری را بنده عرض بکنم که این مطلب یک مقدار کامل‌تر بشود و بعد ان‌شاءالله برویم ادامه‌ی بحث خودمان. اینکه عرض کردیم امیرالمؤمنین فرمودند من آن نقطه‌ی باء بسم‌الله‌ام و عرض کردیم نقطه در زبان کلاً عربی (حالا فارسی) برای تمیز است؛ حروفی که مثل هم و مشابه هم نوشته می‌شوند (مثلاً شما می‌بینید در حالا زبان فارسی، عربی، حرف مثلاً حاء، خاء، جیم این‌ها مثل هم نوشته می‌شوند) و فقط نقطه هست یا نبودِ آن که مثلاً آن‌ها را از هم تشخیص داده شده، ولی ظهور نقطه باعث شده که این‌ها از یکدیگر جدا بشوند.\nحالا در این توضیح بنده عرض کنم، آقا اسماء الله تبارک و تعالی به دو دسته‌ی کلی تقسیم می‌شوند. گرچه این مطلب را در آن مباحث اولیه هم اشاره کردیم، حالا برای مزید اطلاع آن مطلب باز عرض بکنم. دسته‌ای از اسماء حق که اصطلاحاً به آن‌ها همان «اسماء لفظی» [می‌گویند]؛ همین اسمایی که حالا عرض کردیم ما لفظ آن‌ها در قرآن کریم، در روایات، در دعاها وارد شده که البته گفتیم این لفظ، گویای آن مسما و آن حقایق عینی و خارجی آن‌هاست.\nاما خدای سبحان اسماء دیگری را در واقع دارد که البته نه جدای از آن‌ها، این یک تقسیم‌بندی است، که آن‌ها «اسماء تکوینی» حق تبارک و تعالی هستند. بنده یک فرق اینجا عرض بکنم، حالا بخواهیم یک مقدار از هم جدا بکنیم: اسماء لفظی دلالت می‌کنند بر آن صفات جلالیه و جمالیه و آن صفات فعلیه‌ی حق تبارک و تعالی. یعنی شما وقتی مثلاً می‌گویید: علی، عظیم، رئوف، رحیم، رحمان، می‌بینید این‌ها همه دارند آن صفات جلال و جمال و همچنین صفات فعلی (مثل مثلاً رزاق) را نشان می‌دهند. خب رزاق از آن صفات فعلیه‌ی حق تبارک و تعالی است. این‌ها را نشان می‌دهند که خداوند با این حقایق و با این اسماء خودش رزاق است، با این اسماء محیی است (حیات می‌دهد)، با این اسماء ممیت است (حیات را می‌گیرد)، با این اسماء خالق است، با این اسماء رئوف است، رحیم است، غفار است (در واقع آن غافر است) و الی آخر؛ این‌ها دارند آن صفات جلال و جمال و اسماء فعلی را نشان می‌دهند.\nاما وقتی می‌گوییم اسماء تکوینی، اسماء تکوینی یعنی دارند «مظاهر عینی صفات» را نشان می‌دهند. ببینید بنده یک مثال بزنم؛ شما گاهی می‌گویید خداوند مثلاً رئوف است. خب این دارد می‌گوید او رأفت دارد. اما گاهی می‌گوییم رأفت را نشان بده. نشان دادن رأفت می‌شود «اسم تکوینی خدا». نشان دادن رحمت می‌شود اسم تکوینی، این رحمت می‌خواهد اینجا [ظاهر] بشود.\nآقا شما می‌گویید خدای متعال علیمٌ، علیم است. خب یعنی او علیمِ علم دارد به این صفت کمالیه‌ی عین ذات اوست. اما گاهی می‌گوییم می‌خواهید علم خدا را ببینید؟ این علم، نشان دادن علم خدا می‌شود اسم تکوینی خدا. خب پس بنابراین اسماء تکوینی، مظاهر عینی صفات‌اند؛ یعنی آن ذوات مقدسی که، آن عقول مجرده‌ای که، آن نفوس طیبه‌ای که شدند مرایای صفات خدا، آینه‌های صفات خدا، دارند نشان می‌دهند.\nبعد امام صادق فرمودند: «نحن الاسماء الحسنی». ای مردم اگر می‌خواهید اسماء حسنای عینی را ببینید، بیایید ما را ببینید. شما می‌خواهید رحمت خدا را ببینید؟ امیرالمؤمنین فرمود: من رحمت خدایم. شما می‌خواهید عرش خدا را ببینید؟ «انا العرش». می‌خواهید کرسی خدا را ببینید؟ «من کرسی‌ام». شما می‌خواهید کتاب مبین حق را ببینید؟ «من کتاب مبینم». [این‌ها] ظهور عینی آن‌ها هستند.\nو در نتیجه انسان کامل، ببینید اینکه خلیفة‌الله است، یعنی ظهور عینی اسماء و صفات حق را دارد نشان می‌دهد و همین بس در عظمت مقام آن حضرات. آن‌ها فقط کلاً وجودات مقدسی هستند که این اسماء را دارند نشان می‌دهند. آن‌ها دیگر آن فنای محض‌اند، آن فنای محض‌اند که دیگر از خود هیچ ندارند. به تعبیر امیرالمؤمنین در مناجات شعبانیه: «وَ اجْعَلْنِي مِمَّنْ نَادَيْتَهُ فَأَجَابَكَ وَ لَاحَظْتَهُ فَصَعِقَ لِجَلَالِكَ فَنَاجَيْتَهُ سِرّاً وَ عَمِلَ لَكَ جَهْراً»؛ فقط تو در سرّ با آن‌ها سخن می‌گویی، آن‌ها دارند عمل می‌کنند، آن‌ها دارند علم تو را، قدرت تو را، دارند حیات را، نمی‌دانم جلال را، جمال را دارند نشان می‌دهند.\nپس این نکته را دقت بکنید که اگر امیرالمؤمنین فرمود من آن نقطه‌ی باء بسم‌الله‌ام و تمیزم، یعنی من ظهورِ همه‌ی این اسماء و صفات حق که عالم را خلق کرده است، به ظهورشان منم. و امیرالمؤمنین است که در حقیقت مصداق این فرمایش خودشان هستند که: «أَتَزْعَمُ أَنَّكَ جِرْمٌ صَغِيرٌ وَ فِيكَ انْطَوَى الْعَالَمُ الْأَكْبَرُ»؛ تو فکر می‌کنی یک جرم کوچکی هستی؟ و در تو عالم اکبر قرار داده شده است. تو عالم اکبری، هر آنچه در عالم هست در وجود تو نهفته شده است و تو داری و تو مرآت آن‌ها هستی و مظاهر آن‌ها در واقع هستی.\nبنابراین این فرمایش امام صادق (ع) «نحن الاسماء الحسنی»، این دیگر از آن درر احادیث است و عرض کردم این هم از آن فرمایشاتی است که اگر حضرت بیان نمی‌کردند، این از پرده‌ی غیب بیرون نمی‌آمد و ما این معرفت را نسبت به اهل‌بیت نمی‌توانستیم پیدا بکنیم و نمی‌توانستیم بفهمیم آن‌ها اسماء تکوینی حق‌اند.\nآقا یک جمله عرض بکنم این وقتم دارد به آخر می‌رسد؛ وقتی شما می‌گویید «یا علی»، در واقع خدا را دارید با آن اسم تکوینی خودش می‌خوانید. با بردن نام مقدس ائمه اطهار علیهم السلام در واقع اسماء حق را دارید صدا می‌زنید. شما [می‌بینید] که حالا گاهی اوقات ذکر شریف «یا علی» توصیه شده است، این اسم جامع حق است، اسم عینی حق است.\nسبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-020",
    "title": "شرح اسما حسنی - جلسه 20",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 20,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nخوب، ادامه شرح اسماء حسنای حق را عرض بکنم. بحث ما پیرامون یک‌سری مطالب عمده و کلی پیرامون اسماء حق تبارک‌وتعالی بود که عرض کردیم انسان باید ابتدا این امور کلیه را بداند تا بعد بتواند به اسماء به‌طور جداگانه ورود پیدا بکند.\nعرض کردیم که هر چه در عالم، در هر مرتبه‌ای، با هر صفت و وصفی و با هر خصوصیتی و با هر حد و قیدی که انسان می‌بیند، این‌ها مظهر اسمی و صفتی از اسماء و صفات حق‌اند. حالا البته این بستگی دارد به ظرفیت وجودی موجودات که گاهی اوقات مظهر صفت واحدی هستند، گاهی مظهر صفات بیشتری هستند، چند صفت هستند؛ بستگی به آن مرتبه آن موجود دارد که این صفت را دارد نشان می‌دهد. یعنی شما ببینید گاهی یک موجودی دارد یکی از صفات الهی را فقط نشان می‌دهد.\nاما گاهی یک موجود چند صفت، مثلاً به عنوان مثال می‌گویم این‌ها فقط از باب تقریب به ذهن است، شما گاهی اوقات مثلاً یک پرنده زیبایی را می‌بینید؛ تنوعی در رنگ بالِ این و پرِ این پرنده است. خوب ببینید شکل این پرنده، تنوعِ رنگ‌ها؛ هر کدام گاهی یک رنگِ اولِ مثلاً این بال، یک رنگِ وسط، یک رنگِ آخر، یک رنگ دیگر است و الی آخر. بعد این پرنده دارای یک صدای زیبایی هم هست، یک حرکات خارق‌العاده هم انجام می‌دهد. پس ببینید این پرنده دارد مثلاً چند صفت از آن صفات الهی را به شما نشان می‌دهد.\nمی‌گوید خالق من این است. این ظهور صفات را اگر می‌خواهید ببینید، من را ببینید. من که از خودم چیزی ندارم، من هر چه دارم مظهریتِ او هست. و همین‌جا باز اشاره بکنم که اینکه عرض کردیم هر موجودی به حسبِ سعه وجودی خودش دارد صفات علیای الهی را نشان می‌دهد، بعد انسان کامل است که تمام این صفات را، یعنی تمام آن صفات متجلیه حق را، آن صفاتی که خدای سبحان تجلی فرموده است را دارد نشان می‌دهد و او کأنه آینه در واقع این صفات و اسماء حق تبارک‌وتعالی هست.\nحالا یک توضیح بیشتر را بنده عرض بکنم. آقا خدای عزوجل منزه از هر حد و حجابی‌ست. حالا می‌خواهد این حدود و حجاب‌های مادی باشد، غیر مادی باشد، حتی حدود ذاتی باشد؛ به هر حال «تَعَالَى اللَّهُ عَنْ ذَلِکَ عُلُوًّا کَبِیرًا». بلکه وجود خدای عزوجل در آن مرتبه ذات، آن نور مطلق هست که نه حد دارد، نه وصف دارد، نه خصوصیتی دارد. او فوقِ تخیلِ، فوقِ تصور است، فوقِ تعقل است، فوقِ تفکر است و به تعبیر امام الموحدین: «لَا یَبْلُغُهُ بُعْدُ الْهِمَمِ وَ لَا یَنَالُهُ غَوْصُ الْفِطَنِ»؛ هیچ دستی نمی‌تواند خلاصه او را درک بکند و به او برسد و هیچ خلاصه اهلی نمی‌تواند او را درک بکند و بخواهد تصور بکند.\nپس بنابراین، او نور مطلق است، حیات مطلق است، اراده مطلق است، قدرت مطلق است، علم مطلق است؛ هر چه بخواهید شما این صفات کمالیه حق، عرض کردیم همه عین ذات‌اند و او مطلق است. مطلق معنایش یعنی اینکه قید ندارد، مرز ندارد، حد ندارد. وقتی حد نداشت، مرز نداشت، یعنی یکی‌ست. ببینید وقتی یک حقیقت است، این دیگر دوئیت ندارد، دومی ندارد؛ «قُلْ هُوَ اللَّهُ أَحَدٌ». احد است، چون او همه صفات کمالیه او مطلق است. خوب مطلق دیگر حد وقتی نداشته باشد، ما همیشه دو تا بودن و دوئیت را از روی حدود می‌شناسیم، از روی حد می‌شناسیم. ذاتی که حد ندارد، پس دومی ندارد؛ احد است.\nو این اسماء مطلقه و صفات مطلقه حق، خوب این‌ها ببینید که عرض کردیم، این اسماء و صفات مطلقه حالا از پرده غیب خدا کأنه بیرون آمده است؛ یعنی یک تجلی کرده، آمده اسمائی را برای آن‌ها قرار داده است. و الا کی می‌دانست خدا علم مطلق، حیات مطلق، این صفات را داراست؟ اصلاً معنا نداشت، کسی ظهوری پیدا نمی‌کرد. اما او از پرده غیب بیرون آمد، بعد می‌خواهد خودش را معرفی بکند؛ می‌گوید من: «هُوَ السَّمِیعُ الْعَلِیمُ»، «عَلِیمٌ بَصِیرٌ»، «رَءُوفٌ رَحِیمٌ»، «غَفُورٌ رَحِیمٌ».\nببینید می‌آید خودش را معرفی می‌کند. پس این اسماء در واقع دارد آن صفات علیا را به ما نشان می‌دهد. و عرض کردیم وقتی انسان این اسم را می‌برد، آها! تازه یک معرفت پیدا می‌کند به این صفت کمالی، یک راهی پیدا کرد و توانست او را با این نام مقدسش صدا بزند و از او درخواست تجلی این اسم را بر خودش بکند. مثلاً می‌گوید «یا غفار...»، به نورک التی... . ای غفار! با این اسمت بر من تجلی کن، با این کمالت بیایاد و همه زشتی‌های اخلاقی، عملی و خلاصه صفاتیِ من را محو کن و برطرف کن.\nپس این اسماء ببینید آقا، گویای آن صفات حسنی و آن هست. و خدای متعال کأنه در عالم وجودش تجلی کرده است و برای خودش مظاهری را قرار داده است و این‌ها آن شدند آن اسماء او. و بعد عرض کردم این اسماء به ما می‌گویند ما مظاهری داریم؛ بعد این خلق مظاهر ما هستند. و بعد امام معصوم است، می‌آید پرده برمی‌دارد و می‌گوید مثلاً با آن اسمی که با آن آسمان‌ها و زمین خلق شد، با آن اسمی که انسان خلق شد و الی آخر.\nپس این اسماء می‌گویند ما مظاهری داریم؛ مظاهر ما همین قالب وجود است که شما دارید آن را می‌بینید و هر کدام از ذرات وجود این عالم دارند به حسبِ مرتبه ذاتی خودشان ما را نشان می‌دهند. یکی می‌گوید من یک اسم را نشان می‌دهم، یکی می‌گوید من چند اسم را نشان می‌دهم و الی آخر.\nبسیار خوب، پس این مطلب را هم باز به صورت کلی نسبت به اسماء الهی باید انسان بهش توجه داشته باشد. و بعد عرض کردم این‌ها نکاتی‌ست که در برخورد با آن‌ها، در بکار بردن آن‌ها، در صدا زدن آن ذات مقدس با آن‌ها اثر بخش است. اگر واقعاً ببینید خدای سبحان از پرده غیب بیرون نیامده بود و تجلی نفرموده بود و این اسماء را قرار نداده بود، ما می‌توانستیم او را صدا بکنیم؟ اصلاً می‌توانستیم با او ارتباط داشته باشیم؟ مسلماً نبود.\nخدا ان‌شاءالله این معرفت را روزی‌مان بفرماید. سبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-021",
    "title": "شرح اسما حسنی - جلسه 21",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 21,
    "duration": "30 دقیقه",
    "audio": "",
    "text": "بسم‌الله‌الرحمن‌الرحیم اللهم ایاک نعبد و ایاک نستعین\nدر ادامه شرح اسماء حسنای تبارک و تعالی، باز چند مطلب به‌صورت کلی باقی‌مانده است که آن‌ها را هم مطرح کنیم تا این‌ها ان‌شاءالله مقدمه‌ای باشد برای ورود به بحث اسماء به‌صورت خاص.\nعرض کردیم که ذات حق تبارک و تعالی که از آن به همان «هویت غیبیه» تعبیر می‌شود -که قرآن فرمود: «قُلْ هُوَ اللَّهُ أَحَدٌ»، بگو «هو»- اینجا «هو» به معنای ضمیر و اشاره نیست؛ بلکه «هو» اسمی از اسماء حق تبارک و تعالی است. پیامبر بگو: آن هویت مطلقه‌ای که صرف وجود است، حد ندارد و آن مقام «غیب‌الغیوب» در واقع برای او هست، آن ذات، حالا «احد» است، «الله احد» است؛ که حالا این‌ها را بعد ان‌شاءالله توضیح می‌دهیم.\nخب عرض کردیم ذاتی که هویت غیبیه است، وجود صرف است و یا به تعبیری «صِرف‌الوجود» است، هیچ‌گونه حدی ندارد و غیرمحدود است و هر تعینی (یعنی هر چیزی که گویای حدی باشد)، این تعینات -حالا خواه مفهومی باشد، مصداقی باشد- از همه این‌ها خدای سبحان مبراست. و بنابراین او در مقام ذات، نه اسمی برای اوست، نه رسم و صفتی و نه قیدی؛ وجود ندارد.\nالبته اینکه ما عرض می‌کنیم «صِرف‌الوجود» یا «وجود مطلق» یا «مطلق وجود»، این‌ها از باب ناچاری است؛ و الا خودِ این کلماتِ اطلاق و عدم تعین و صِرف و این‌ها هم به‌نحوی برای او حد است؛ او از همین هم مبراست. ولی عرض کردم ما در مقام بیان چاره‌ای نداریم؛ این دیگر از باب ضرورتِ در واقع این کلام و تکلم است.\nو به تعبیر امام الموحدین(ع): «کَمَالُ تَوْحِیدِهِ الْإِخْلَاصُ لَهُ، وَ کَمَالُ الْإِخْلَاصِ لَهُ نَفْیُ الصِّفَاتِ عَنْهُ». کمال توحیدِ او، اخلاص است و کمال اخلاص برای او هم، نفی هرگونه صفتی است. خود عرض کردم این کلمه اطلاق و عدم تعین و صرف‌الوجود و وجودِ صرف هم به‌نحوی خودش یک وصفی است، صفتی است. و بعد امیرالمؤمنین(ع) می‌فرماید: «لِشَهَادَةِ کُلِّ صِفَةٍ أَنَّهَا غَیْرُ الْمَوْصُوفِ»؛ هر صفتی شهادت می‌دهد که با موصوف دو تاست. وقتی گفته می‌شود صفت و موصوف، دو عنوان‌اند. «وَ شَهَادَةِ کُلِّ مَوْصُوفٍ أَنَّهُ غَیْرُ الصِّفَةِ»؛ و هر موصوفی شهادت می‌دهد که با صفت متفاوت است دیگر. شما صفات را وقتی به کار می‌برید، مثلاً می‌گویید: «این گل زیباست»؛ زیبایی یک مفهوم است و گل مفهوم دیگری است، دو تا با هم فرق می‌کنند؛ بعد این‌ها را بر یکدیگر اطلاق کردید. پس بنابراین هرگونه صفتی در مقام ذات حق تبارک و تعالی راه ندارد؛ حتی این صفات لفظی.\nپس بنابراین عرض کردیم او -برای خدای سبحان- نه کثرت مصداقی است، نه مفهومی و نه ذهنی، نه خارجی؛ مقام ذات است. و خب پیداست ذاتی که حد ندارد و هویت غیب است، اصلاً قابل تصور و فکر هم نیست. اصلاً در محدوده فکرِ محدود نمی‌آید تا بشود درباره او فکر کرد. فقط عرض کردم ما می‌دانیم که هست. بله.\nخب این هم یک مطلب. مطلب بعد که خدمت شما عرض می‌شد اینجا باید به آن توجه بکنیم، اینکه عرض کردم فکر هم به این مقام راه ندارد. عقل هم، و وهم هم، کشفِ اربابِ کشف و شهود، همه این‌ها اینجا قاصرند. و خلاصه در این میدان همه عاجزاند و جز بُهت و حیرت چیز دیگری وجود ندارد. و به تعبیر قرآن کریم: «یَعْلَمُ ما بَیْنَ أَیْدیهِمْ وَ ما خَلْفَهُمْ وَ لا یُحیطُونَ بِهِ عِلْماً»؛ هرگز علمی به او احاطه پیدا نمی‌کند و هیچ علمی نمی‌تواند که او را در خود جای بدهد و به او برسد.\nپس بنابراین عرض کردم که ادراک چنین ذاتی و تعقل او دیگر مقدور نیست. و «اشاره» به آن هم باز در این مقام راه ندارد. این ذات قابل اشاره هم نیست؛ حالا چه اشاره حسی باشد (آدم با دست اشاره بکند، با چشم مثلاً)، چه اشاره ذهنی باشد (بخواهد با ذهنش اشاره بکند) و چه اشاره عقلی؛ نمی‌توان. و حتی چه اشاره مثلاً وهمی. ذاتی که تعین ندارد، چگونه می‌توان به آن اشاره کرد؟ بنابراین عرض کردم «قُلْ هُوَ اللَّهُ»، این «هو» ضمیر و برای اشاره نیست، بلکه اسمی از اسماء تبارک و تعالی است. پس بنابراین او از هرگونه اشاره ذهنی و عقلی و وهمی و حسی و همه این‌ها باز مبراست.\nو نکته دیگر اینکه چنین موجود حقیقی، «احد» است، یکی بیش نیست. و آن هست که عین وجود حق است و عین وجود و هستی است؛ بنابراین دوئیت در آن راه ندارد. و اینجا آن توحیدِ محض و توحیدِ صِرف وجود دارد و هست.\nو وظیفه ما هم تا همین‌جاست که این امور را قائل باشیم؛ می‌دانیم هست، توحید صِرف است، دوئیتی برای او نیست، او احد است؛ و این‌ها اموری است که معرفت به آن‌ها برای ما مقدور است و هرچه انسان حالا شناختِ او بالاتر برود، معرفت او در این زمینه بالا می‌رود. حالا ان‌شاءالله ادامه را در جلسه بعدمان عرض می‌کنیم.\nسبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-022",
    "title": "شرح اسما حسنی - جلسه 22",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 22,
    "duration": "30 دقیقه",
    "audio": "",
    "text": "بسم الله الرحمن الرحیم اللهم ایاک نعبد و ایاک نستعین\nدر مباحث کلی که برای شرح اسماء حسنای الهی عرض کردیم، که مقدمه‌ای باشد برای ورود به بحث اسماء، برای اینکه یک مقدار بیشتر برایمان ملموس بشود اسماء الهی چه هستند؛ در جلسه قبل عرض کردم ذات احدیت که آن هویت مطلقه است و آن صرف وجود یا وجود صرف است که توضیح دادیم خدمت شما، عرض کردیم در این مقام، نه قابل تصور است نه قابل تعقل است و خلاصه هیچ حد و تعینی برای او وجود ندارد.\nحالا اگر مخلوق بخواهد به سوی او عروج بکند و او را بخواند و به قرب او برسد، اولاً دعای اهل عبادت و ذکر اهل ذکر، خلاصه همه این‌ها مربوط می‌شود به آن اسماء حق‌تبارک‌وتعالی؛ یعنی اهل دعا در عبادت‌شان، اهل ذکر در مقام ذکرشان، ارباب سلوک در مقام سلوک‌شان و ارباب حوائج، آن‌هایی که حاجتی دارند، در مقام سؤال و درخواست‌شان، همه به اسماء حق‌تبارک‌وتعالی روی می‌آورند و حضرتش را از طریق اسماءش می‌خوانند و به او متوجه می‌شوند.\nبنابراین آن‌ها ذات حق را با اسماء می‌خوانند؛ یعنی اسماء وسیله‌ای هستند برای در واقع خواندن آن ذات و اینکه عبد به برکت اسماء خدای سبحان با او مرتبط می‌شود. و همین‌جا عرض کنم قرب الهی هم، قرب عبد از طریق همین اسماء حق‌تبارک‌وتعالی است که حالا به هر حال با قرب اسمی از اسماء خدای متعال شروع می‌شود و او به یک مرتبه عینیت و مرتبه‌ای از مظاهر این اسماء می‌رسد و کأنه آن کمالات اسمائی، مرتبه‌ای از آن‌ها در او ظهور پیدا می‌کند و او با این اسم متصل می‌شود، وصل می‌شود و به برکت این اسم بالا می‌رود. هر کدام از اسماء خدای سبحان این‌چنین است.\nبه عنوان مثال ببینید، خدای متعال یکی از اسماء حسنایش اسم «قریب» است که فرمود: «اِنّی قَریب». خدا قریب است. بعد وقتی عبدی در مقام قرب خدای متعال را می‌خواند، خداوند با این اسم قریبش بر او تجلی می‌کند و او را مظهری از اسم این اسم شریف قرار می‌دهد و در نتیجه او مرتبه‌ای از مراتب قرب را پیدا می‌کند. پس قرب به خدای متعال، همان قرب به اسم شریف «قریبِ» حق‌تبارک‌وتعالی است؛ با این اسم قرب پیدا می‌کند. حالا این اسم که حد ندارد؛ هرچه انسان در این مقام قرب بالاتر برود و خدای متعال با این اسم شریفش بر او تجلی بیشتر بکند، قرب بالاتر و کمال بالاتر روزی او می‌شود و این حد ندارد. و مقربین الهی آن‌هایی هستند که تحت تجلی این اسم شریف قرار گرفتند.\nسایر اسماء حق هم این‌چنین است؛ پس ارتباط ما با این است. یک نمونه دیگر را عرض بکنم: اسم شریف «سلامِ» حق‌تبارک‌وتعالی. خب وقتی خدای سبحان با این اسمش بر بنده‌اش تجلی بکند و بعد او را در واقع در مرتبه‌ای و مظهری از این اسم سلام خود قرار دهد، اینجاست که نقائص او را برطرف می‌کند. نقص، ببینید کأنه یک کمبود است، یک نقصان است، یک بیماری است. بعد خدای متعال با اسم شریف سلامش نقائص او را برطرف می‌کند و او را از این کمالات برخوردار می‌کند و کأنه قلب او را مظهر اسم شریف سلام خودش قرار می‌دهد.\nپس بنابراین ارتباط ما، ارتباط با این اسماء است. حالا اسماء عرض کردم شریف دیگر؛ شما وقتی رزق می‌طلبید، حالا رزق مادی یا رزق معنوی، تحت تجلیات اسم شریف «رزاقِ» حق‌تبارک‌وتعالی قرار می‌گیرید و خداوند با این کمالش و با این اسم شریفش بر او تجلی می‌کند و او را از این مرتبه از رزق برخوردار می‌کند. پس وقتی که وسعت رزق خدا به شما می‌دهد و رزق مثلاً معنوی شما را بالا می‌برد، شما در مرتبه‌ای از مراتب قرب به اسم شریف رزاق حق قرار گرفتید. حالا سایر اسماء حق هم این‌چنین‌اند، مثل اسم شریف مثلاً «تواب»؛ کسی که رجوع می‌کند به خدای متعال و خداوند او را با این اسم شریفش مورد لطف و عنایتش قرار می‌دهد.\nاین‌ها پس بنابراین، اگر خدای سبحان در مقام ذات، آن کأنه راه ورود و تصور و فکری برای او نیست، لطف کرد و منت گذاشت بر بنده‌هایش و این تجلیات اسمائی خودش را روزی بنده‌هایش کرد. و یک مطلب دیگر هم عرض بکنم و آن اینکه منتهای عروج و قرب به هر حال اولیای الهی، رسیدن به فنا در وجه اوست؛ که این «وجه»، مرتبه متأخره از ذات است دیگه. چون در مقام ذات که ذات است، کسی به آن راه ندارد. پس بنابراین آن ولیّ خدا، آن فنای در وجه‌الله را پیدا می‌کند و در نتیجه به این کمال دست پیدا می‌کند.\nبه تعبیری می‌توان گفت «احدیت» آخرین منزل برای آن واصلان است که خلاصه «وَعَنَتِ الوجوهُ لِلحَیِّ القَیّوم»؛ که دیگر در این منزل همه رسوم خلاصه خلقی و خلقی و این‌ها برچیده می‌شود و منتفی می‌شود و اگر شخص به آن فنای محض برسد، در فنای در وجه‌الله پیدا می‌کند و وجه‌الله می‌گردد. شما اگر به آقا بقیه‌الله عرض می‌کنید «السلام علیک یا وجه الله»، چون حضرت آن فنای محض وجه‌اللهی را پیدا کرده‌اند.\nخب، خدای متعال ان‌شاءالله روزی‌مان بفرماید. سبحان ربک رب العزه عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-023",
    "title": "شرح اسما حسنی - جلسه 23",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 23,
    "duration": "30 دقیقه",
    "audio": "",
    "text": "در ادامه، متن پیاده‌سازی شده سخنرانی جلسه ۲۳ شرح اسماء حسنای الهی توسط حاج آقا سعادت‌فر به صورت دقیق و پاراگراف‌بندی شده آورده شده است:\nبسم الله الرحمن الرحیم. اللهم ایاک نعبد و ایاک نستعین. ادامه شرح اسماء حسنای حق را باریِ خودش خدمت شما عرض بکنم. این مباحث عرض کردیم مباحث مقدماتی است که یه مقدار ما را آماده بکند برای ورود به بحث اصلی. چون حقیقتاً بحث از اسماء حسنای الهی، خب یه بحث خاص و ویژه هست و به هر حال کار آسانی نیست. اینجاست که اولاً باید از خدای متعال استمداد و طلب یاری کنیم در فهم و درک آن‌ها و در بیان آن‌ها و امیدواریم خداوند این توفیق را روزی‌مان بفرماید.\nعرض کردیم که اسماء حسنای الهی حقایقی هستند که ارکان این عالم را پر کرده است؛ به تعبیری که در دعای شریف کمیل آمده است: «وَ بِأَسْمَائِكَ الَّتِي مَلأَتْ أَرْكَانَ كُلِّ شَيْءٍ». خدایا به اون اسمایی که ارکان هستی رو پر کرده است من تو رو می‌خوانم؛ یعنی با اون حقایق تو رو صدا می‌زنم.\nنکته‌ای رو که اینجا عرض بکنم و اون اینکه تعدد در اسماء و این الفاظ، تفاوتی در توجه به اون ذات اقدس و اون ذات صاحب جلال و جمال و به اون عین‌الیقین ندارد؛ به این معنا که همه کمالات در واقع برگشت‌شون به اون ذات اقدس الهی است و جلال او عین جمال اوست و جمال او عین جلال او و هر دو عین ذات او هستند. پس بنابراین، هر چند این اسماء متعددند و «للهِ الأسماءُ الحُسنی» فرمود؛ و عرض کردیم اسماء حسنای الهی حد ندارد، عدد ندارد، مقدار ندارد.\nاما اون مقداری که خدای سبحان تجلی فرموده است و ما از زبان عباد مخلص حق که اجازه دارند از او سخن بگویند نقل می‌کنیم، حالا مثلاً در روایات برخی نود و نه اسم به عنوان اسماء حسنا نقل شده است. و خدا رحمت کند جناب احمد بن فهد که به تعبیر حضرت آیت‌الله بهجت (رضوان‌الله علیه) می‌فرمودند ابن فهد از کملین اهل عرفان بود، از اون کاملان. این بزرگوار ابن فهد کتابی رو دارند تحت عنوان «عدة الداعی».\nدر بخش پایانی این کتاب، بحثی رو ایشون راجع به اسماء حسنای الهی دارند و در اونجا این روایت مشهور رو به خدمت شما که عرض بکنم از امام صادق ایشون نقل می‌کنند که امام صادق از قول پدر بزرگوارشون به میرسد به جدشون علی‌بن‌الحسین و حضرت ابی‌عبدالله و امیرالمؤمنین و بعد «قال قال رسول الله صلی الله علیه و آله: اِنَّ لِلَّهِ تَبَارَکَ وَ تَعَالَی تِسْعَةً وَ تِسْعِینَ اسْمًا، مِائَةً اِلَّا وَاحِداً». حضرت فرمودند برای خدای تعالی نود و نه اسم است، باز فرمودند صد مگر یکی. که بعد فرمودند «مَنْ أَحْصَاهَا دَخَلَ الْجَنَّةَ»؛ کسی که آن‌ها را احصا کند داخل در بهشت می‌شود که معنای احصا رو در مباحث گذشته‌مون عرض کردیم.\nبعد ایشون این نود و نه اسم رو در کتاب «عدة الداعی»‌شون نقل می‌کنند که حالا ان‌شاءالله ما هم سعی می‌کنیم از همین کتاب ایشون، از عدة الداعی که ایشون نقل کردند، البته ایشون هم از کتاب بحار نقل کردند ولی به هر حال ما نقلی که ایشون کردند ان‌شاءالله امیدواریم توفیق باشد که طبق نقل ایشون این اسماء رو ان‌شاءالله مورد بررسی قرار بدیم.\nخب به هر حال پس ببینید آقا این اسماء حسنی در واقع به معنایی باید عرض کنیم این که خدای سبحان فرمود «کُلَّ یَوْمٍ هُوَ فِی شَأْنٍ»، او در هر آنی در تجلی جدیدی است؛ یعنی او در هر آنی در صفت جلالی یا صفت جمالی تجلی می‌کند و با آن کأنه دیده مشتاقان رو به خودش جلا می‌دهد و در واقع لمعه و پاره‌ای از نور رو به روی آن‌ها باز می‌کند و می‌گشاید. و این امر سبب می‌شود که شوق به لقا رو در دل مشتاقان آن به آن افزون بکند و آن‌ها هیچ وقت به خلاصه اون حالت یقف و ایستایی دیگه نرسند و پیوسته در مسیر این رشد و قرب و کمال حرکت کنند.\nپس این تعدد اسماء پس از این ابواب هم هست که خلاصه خدای سبحان البته این‌ها عرض کردیم همه‌شون برگشت به اون ذات اقدس است. اما حالا در تقسیم‌بندی‌هایی که شده است اسماء جلال رو به اون مظاهر جلال عالم عزت گفته می‌شود، اون عظمت‌ها رو با این اسماء خدای سبحان بیان کرده است. و اسماء جمالیه حق‌تعالی مظاهر عالم عظمت و باطن هستند؛ یعنی اسماء جلال برای ظاهر و اسماء جمال برای اون عظمت باطن رو در حقیقت دارند به ما نشان می‌دهند دیگه.\nو نکته دیگری رو که باز حالا قبلاً هم داشتیم اینجا یادآور بشوم، این اسماء حسنای الهی در واقع اسبابی برای دعا و خواندن عبد است؛ یعنی عبد با این اسماء در واقع او رو می‌خواند و او رو صدا می‌زند و خود رو در تجلی باطن و حقیقت این اسماء قرار می‌دهد که علی بن موسی الرضا (علیه آلاف التحیه و الثنا) باز از قول پدران و اجداد بزرگوارشون نقل کردند تا می‌رسد به امیرالمؤمنین که حضرت فرمودند: «إنَّ للّهِ عَزَّوجَلَّ تِسعَةً و تِسعینَ اِسماً، مَن دَعَا اللّه َ بِها استَجابَ لَهُ». برای خدای متعال نود و نه اسم هست، کسی که با این اسماء خدا رو بخواند، خدا دعایش رو و دعوتش رو بی‌پاسخ نمی‌گذارد و اجابت می‌کند. و بعد هم فرمودند: «وَ مَنْ أَحْصَاهَا دَخَلَ الْجَنَّةَ». کسی که آن‌ها رو احصا بکند داخل در بهشت می‌شود. پس می‌بینید حضرت در این فرمایش تصریح فرمودند: «مَن دَعَا اللّه َ بِها استَجابَ لَهُ». این‌ها برای دعای عبدند؛ یعنی خدای متعال در این اسماء که تجلی فرموده است که هر خلاصه سالکی و هر اهل معرفتی با اسمی و یا اسمایی متصل می‌شود و او رو می‌خواند و در نور وجود این اسماء قرار می‌گیرد و در این نور حرکت می‌کند و بالا می‌رود.\nسبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-024",
    "title": "شرح اسما حسنی - جلسه 24",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 24,
    "duration": "30 دقیقه",
    "audio": "",
    "text": "متن سخنرانی جلسه بیست و چهارم اسمای حسنای الهی توسط حاج آقای سعادت‌فر به شرح زیر است:\nبسم الله الرحمن الرحیم. اللهم ایاک نعبد و ایاک نستعین. ادامه شرح اسمای حسنای الهی را عرض بکنم. باز مطلب کلی دیگری که در این مقام خدمت شما عرض بکنم، آن این است که صاحب تفسیر المیزان، مرحوم علامه طباطبایی (رضوان‌الله علیه)، به مناسبت بحث اسمای حسنای الهی مطالبی را در تفسیرشان دارند.\nاز جمله می‌فرمایند خدای متعال هم دارای «مِلک» است (به کسر میم) و هم صاحب «مُلک» (به ضم میم). مِلک و مُلک؛ یعنی او هم مالک علی‌الاطلاق این عالم است و هم مُلک و سلطنت و اداره آن‌ها از آنِ خدای متعال است. و اینکه در سوره مبارکه حمد هم عرض می‌کنیم «مالک یوم الدین»؛ وقتی که او مالک یوم الدین است و مالک قیامت است، دنیا که از اسمش پیداست «دنیا» (مرتبه نزدیک) است. خب کسی که ملکوت به دست اوست، دیگه مسلماً مُلک به دست اوست.\nبه هر حال ایشون می‌فرمایند که پس خدای متعال هم مالک علی‌الاطلاق است و هم مُلک و ملکوت این عالم و اداره و حکمرانی و در واقع ربوبیت این عالم از آنِ خدای متعال است. و بعد می‌فرمایند اسمای الهی که همان کمالاتی است که خدای متعال تجلی فرموده است، از قبیل حیات، قدرت، علم، سمیع بودن، بصیر بودن، رزاق بودن، رزق، رحمت و عزت؛ همه این‌ها کمالات آن حضرت است. خلاصه مقصود این است که هر صفت کمالی از آنِ اوست و هر صفتی که عدمی باشد و نقصی را برساند، او از آن مبراست و در او وجود ندارد.\nو بعد ایشون می‌فرمایند این که خدای سبحان فرموده است «وَلِلَّهِ الْأَسْمَاءُ الْحُسْنَىٰ» یا «لَهُ الْأَسْمَاءُ الْحُسْنَىٰ»، این است که این اسمای حسنی و این حقایق، «بالاصاله» از آنِ خدای متعال است و خدای متعال آن‌ها را به نحو اصالت داراست و دیگران به تبع او، مظهری از این اسما را پیدا می‌کنند.\nیعنی علم، «علم‌الله» است. اما اگر خدای متعال از این علمش به دیگری روزی می‌کند، این دیگر عطای او و بخشش اوست. و پیداست که وقتی خدای متعال عطا می‌فرماید، معنایش این نیست که این از مِلک او خارج بشود؛ بلکه مالک علی‌الاطلاق اوست و این‌ها در ید قدرت او هستند و به دیگران هم عطا فرموده است.\nمثلاً در آیةالکرسی می‌فرماید: «وَلَا يُحِيطُونَ بِشَيْءٍ مِنْ عِلْمِهِ إِلَّا بِمَا شَاءَ»؛ یعنی احدی احاطه به علم خدا پیدا نمی‌کند مگر به آنچه او اجازه بدهد و اراده بفرماید. پس علم را باید خدا به انسان روزی بکند. و برای اینکه انسان مشمول این لطف الهی واقع شود، در آیه دیگری در سوره مبارکه بقره می‌فرماید: «وَاتَّقُوا اللَّهَ ۖ وَيُعَلِّمُكُمُ اللَّه»؛ راز رسیدن به علم خدا، تقواست.\nپس بنابراین، اگر انسانی اهل تقوا شد، خداوند به او عطا می‌فرماید. البته ممکن است بگویید افرادی را سراغ داریم که تقوا ندارند ولی علم دارند؛ ببینید، تقوای هر مقامی مناسب با خود آن مقام است. یعنی ممکن است این شخص تقوای عام را نداشته باشد، اما تقوا را در آن زمینه [علمی] مراعات می‌کند. و به هر حال خدای متعال است که این علم را عطا می‌کند. گاهی هم خدای متعال فرموده است ما عملِ عاملی را بدون پاسخ نمی‌گذاریم؛ عبدی که دارد تلاش می‌کند، خداوند تلاش او را بی‌پاسخ نمی‌گذارد و این علم را به او عطا می‌فرماید.\nپس به هر حال این علم، اصالتاً از آنِ خدای متعال است و هر کسی که لمعه و پاره‌ای از آن را دارد، این به اذن‌الله و به اشراف اوست. و اینجاست که رسول اکرم (ص) فرمودند: «العلم نور يقذفه الله في قلب من يشاء»؛ علم نوری است که خدا در دل هر کس بخواهد قرار می‌دهد. این همان معنای «شاء» (آنچه او اراده بفرماید) را می‌رساند.\nمطلب دیگری که باز در المیزان آمده، این است که اگر خدای سبحان در آیاتی فرموده است «اللَّهُ لَا إِلَهَ إِلَّا هُوَ لَهُ الْأَسْمَاءُ الْحُسْنَى» یا «وَلِلَّهِ الْأَسْمَاءُ الْحُسْنَى فَادْعُوهُ بِهَا» یا «لَهُ الْأَسْمَاءُ الْحُسْنَى يُسَبِّحُ لَهُ مَا فِي السَّمَاوَاتِ وَالْأَرْضِ»، غرض این که خدای سبحان این اسمای حسنی را دارد، ما نمی‌توانیم اولاً اسمای خدا را بشماریم و آن‌ها را به عدد معینی محدود کنیم. مثلاً بگوییم در قرآن ۱۲۷ اسم آمده است، یا در روایات آن ۹۹ اسم که به عنوان اینکه خدای متعال «وتر» است و وتر را دوست دارد به صورت فرد آمده است؛ این‌ها حد ندارد و محدود نیست. این‌ها همان حقایقی است که خدای سبحان تجلی فرموده است، پس این‌ها محدود نیستند.\nسبحان ربک رب العزة عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-025",
    "title": "شرح اسما حسنی - جلسه 25",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 25,
    "duration": "30 دقیقه",
    "audio": "",
    "text": "در ادامه، پیاده‌سازی کامل و دقیق متن سخنرانی جلسه ۲۵ ام شرح اسما حسنا توسط حاج آقای سعادت‌فر ارائه می‌گردد:\nبسم الله الرحمن الرحیم. اللهم ایاک نعبد و ایاک نستعین.\nخب، ادامه شرح اسمای حسنای حق را خدمت شما عرض می‌کنم. در مباحث گذشته‌مان نکاتی را به صورت کلی پیرامون اسمای حسنای الهی عرض کردیم و اینکه این اسما به هر حال حقایق‌اند؛ و وقتی انسان خدای متعال را می‌خواهد صدا بزند، باید آن حقیقت را ببیند و این لفظ، وسیله‌ای است برای رسیدن به آن حقیقت. مثالی را در مباحث قبلی‌مان هم عرض کردیم؛ مثل وقتی کسی می‌گوید «کوه»، این لفظِ «ک»، «و» و «ه» فقط او را منتقل می‌کند به آن وجود خارجی و وجود عینی که وجود دارد و آن را می‌بیند، حالا آثار او را می‌بیند، فواید او را می‌بیند، هر چه هست از عظمت او را می‌بیند، همه این‌ها را. ما هم باید در وقت به کار بردن این اسما، همین حالت را در حقیقت داشته باشیم. وقتی می‌گوییم «یا غفار»، این کلمه غفار ما را منتقل می‌کند به آن کمال ذاتی که خدای متعال با آن کمالش گناهان عبد را محو می‌کند. خود این عبد را در تجلی آن نورِ آن حقیقت و کمال قرار می‌دهد و در نتیجه گناهان او، این ظلمت، با نورِ او برطرف می‌شود و الی آخر.\nحالا اما به یاری خدای متعال می‌خواهیم از این جلسه دیگر وارد شرح خود اسما به صورت خاص بشویم. عرض کردیم اسمای حسنای الهی اسمایی هستند که اولاً محدود نیستند، اما حالا اگر در روایات نود و نه اسم شمرده شده است، یعنی در واقع حضرات معصومین از نود و نه تجلی خدای متعال نام بردند. و عرض کردیم جناب ابن فهد هم در کتاب «عدّة الداعی» ایشان این اسما را نقل کردند. حالا ما عرض کردیم طبق نقلی که ایشان فرمودند، ما این اسما را ان‌شاءالله شروع می‌کنیم و حالا البته سعی می‌کنیم اگر به صورت الفبایی حرکت کنیم شاید از جهاتی مناسب‌تر و بهتر باشد؛ حالا ان‌شاءالله خداوند روزی بکند.\nحالا اجازه بدهید من در این جلسه اول به عنوان این تبرک و تیمم، این اسما را فقط نام ببرم تا بعد ان‌شاءالله شرح‌شان را آغاز بکنیم. این اسما طبق آن نقل جناب امیرالمؤمنین از رسول اکرم، که راوی آن برای ما حضرت امام صادق (علیه آلاف التحیة و الثناء) هستند، این است:\n«الله، الواحد، الأحد، الصمد، الأول، الآخر، السمیع، البصیر، القدیر، العلی، الأعلى، الباقی، البدیع، البارئ، الأکرم، الظاهر، الباطن، الحی، الحکیم، العلیم، الحلیم، الحفیظ، الحق، الحسیب، الحمید، الحفی، الرب، الرحمن، الرحیم، الذاری، الرزاق، الرقیب، الرؤوف، الرائی، السلام، المؤمن، المهیمن، العزیز، الجبار، المتکبر، السید، السبوح، الشهید، الصادق، الصانع، الطاهر، العدل، العفو، الغفور، الغنی، الغیاث، الفاطر، الفرد، الفتاح، الفالق، القدیم، الملک، القدوس، القوی، القریب، القیوم، القابض، الباسط، قاضی الحاجات، المجید، المولى، المنان، المحیط، المبین، المقیت، المصور، الکریم، الکبیر، الکافی، کاشف الضر، الوتر، النور، الوهاب، الناصر، الواسع، الودود، الهادی، الوفی، الوکیل، الوارث، البر، الباعث، التواب، الجلیل، الجواد، الخبیر، الخالق، خیر الناصرین، الدیان، الشکور، العظیم، اللطیف، الشافی» که البته ایشان اسم شریف «القاهر» را هم در کنار آوردند.\nبه هر حال این‌ها اسمای حسنایی هستند که عرض کردم در این روایات نقل شده که حالا بنده به صورت کلی آن‌ها را عرض کردم، که ان‌شاءالله محور بحث ماست؛ یعنی در واقع فهرست مطالبی که بعد از این ان‌شاءالله به یاری خدای متعال می‌خواهیم مطرح بکنیم، این نود و نه اسمی است که شمرده شد.\nخب عاجزانه از خدای متعال درخواست می‌کنیم به حرمت این اسما، اولاً آن تقوای لازم را برای نقل و درک این اسما به همه ما روزی بفرماید و از فضل و لطف عمیمش ما را از برکات این اسما، از معانی این اسما، از معارف این اسما، ما را ان‌شاءالله بهره‌مندمان بفرماید؛ ان‌شاءالله.\nخب حالا اما اولین اسم را که به هر حال به خاطر عظمت و جلالش آغاز می‌کنیم، اسم شریف «الله» است. باز یک توضیحی را بنده عرض بکنم؛ ما سعی می‌کنیم ان‌شاءالله این اسما وقتی مطرح می‌شود، وارد بحث‌های اشتقاقی، صرف و نحوی آن‌ها وارد نشویم، یا اگر هم وارد می‌شویم به صورت خیلی گذرا و کوتاه باشد؛ که شاید این مباحث برای عموم کسانی که این مباحث را می‌شنوند سنگین باشد و ضرورت هم نداشته باشد. این‌ها یک مباحث اختصاصی است که باید در جای خودش از آن‌ها بحث بشود. ما ان‌شاءالله سعی می‌کنیم بیشتر معانی این اسما یا اگر مظاهری برای این اسما گفته شده است، کاربرد آن‌ها، این مطالب را ان‌شاءالله تا آنجایی که در وسع است و خلاصه ما به آن دست پیدا کردیم، ان‌شاءالله خدمت شما هم مطرح بکنیم و در واقع همه‌مان از این خوان و سفره کرم الهی ان‌شاءالله بهره‌مند بشویم؛ ان‌شاءالله.\nخب اما اسم شریف «الله» که به صورت بسیار متعدد در قرآن کریم آمده است و این اسم شریف مشهور است به «اسم جلاله» و یا حتی «اسم اعظم حق‌تبارک‌وتعالی» که همه اسما را در خود دارد. البته ببینید آقا، ما در آن دعای شریف سحر هم داریم: «اللهم انی اسئلک باسمائک...» بعد عرض می‌کنیم: «و کل اسمائک کبیرة». همه اسمای الهی کبیرند؛ چون عرض کردیم این اسمای حسنا، اسمای ذاتی عین ذاتند و این‌ها جدا نیستند.\nمن یک مثال اینجا خدمت شما بزنم؛ ما گاهی اوقات در باب حضرات ائمه معصومین و چهارده نفس مقدس عرض می‌کنیم اگر آن‌ها چهارده نام دارند و می‌گوییم «چهارده معصوم»، در واقع آن‌ها چهارده نورند که در یک در واقع رواق‌اند؛ یعنی به هر حال این‌ها حقیقت‌شان یکی‌ست اما در واقع این‌ها به صورت تفکیک و جداگانه ذکر شده و نام برده شده است، و الا آن‌ها همه در حقیقت یک نورند. حالا اسمای الهی هم عرض کردیم برگشت به ذات می‌کند و ذات احدیت است که او عین حقیقت و ذات است و تعدد در او راه ندارد. بسیار خوب، حالا اما ان‌شاءالله ادامه بحث را دیگر جلسه بعدمان که با لفظ و اسم شریف «الله» هست در خدمت شما آغاز بکنیم.\nسبحان ربک رب العزة عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-026",
    "title": "شرح اسما حسنی - جلسه 26",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 26,
    "duration": "30 دقیقه",
    "audio": "",
    "text": "در ادامه، متن کامل و پیاده‌سازی شده سخنرانی حاج آقای سعادت‌فر در جلسه بیست و ششم از سلسله جلسات «اسماء حسنی» با موضوع شرح اسم جلاله «الله» و «اللهم» آورده شده است:\nبسم الله الرحمن الرحیم. اللهم ایاک نعبد و ایاک نستعین. بحث ما پیرامون اسم جلاله «الله» بود که از اسماء حسنای الهی است. به مناسبت این اسم شریف، مطالبی را راجع به «اللهم» عرض کردیم که اللهم هم در واقع برگشتش به همان «الله» است. حالا اینکه در اول «یا الله» بوده است یا با آن صورت دیگری که عرض کردیم، به هر حال این لفظ شریفِ «اللهم» از کلماتی است که خود خدای سبحان آن را در آیات متعددی از قرآن به کار برده است.\nدر دو مرتبه، خداوند به رسول اکرم (ص) می‌فرماید که این کلمه را بگو و در واقع خدا را این‌چنین خطاب بکن. یکی در آیه ۲۶ سوره مبارکه آل‌عمران است که می‌فرماید: «قُلِ اللَّهُمَّ مَالِکَ الْمُلْکِ»؛ به پیامبر می‌فرماید بگو «اللهم». پس این لفظ اللهم، لفظی است که خدای سبحان خودش برای خودش انتخاب فرموده است؛ نه اینکه لفظی باشد که از خارج بر او اطلاق گردیده است. همچنین در آیه ۴۶ سوره مبارکه زمر می‌فرماید: «قُلِ اللَّهُمَّ فَاطِرَ السَّمَاوَاتِ وَالْأَرْضِ»؛ پیامبر بگو «اللهم»، آن فاطرِ آسمان‌ها و زمین. در این آیه نیز خدای سبحان به پیامبر می‌فرماید که این‌چنین با او سخن بگوید: «قُلِ اللَّهُمَّ فَاطِرَ السَّمَاوَاتِ وَالْأَرْضِ عَالِمَ الْغَیْبِ وَالشَّهَادهِ أَنْتَ تَحْکُمُ بَیْنَ عِبَادِکَ فِی مَا کَانُوا فِیهِ یَخْتَلِفُونَ».\nاین لفظ شریف اللهم، یک مرتبه هم به حضرت عیسی بن مریم (ع) نسبت داده شده است که ایشان هم گفت: «قَالَ عِیسَى ابْنُ مَرْیَمَ اللَّهُمَّ رَبَّنَا أَنْزِلْ عَلَیْنَا مَائِدَهً مِنَ السَّمَاءِ». جناب عیسی بن مریم هم خدا را با این نام خطاب کرد. همچنین بهشتیان هم در بهشت، باز خدا را با همین نام خطاب می‌کنند: «دَعْواهُمْ فیها سُبْحانَکَ اللَّهُمَّ وَ تَحِیَّتُهُمْ فیها سَلامٌ»؛ پس اهل بهشت هم عرض می‌کنند «سبحانک اللهم». بنابراین این لفظ شریف اللهم از الفاظ قرآنی است و عرض کردیم به کار بردن آن در دعاها، اقتباس از قرآن کریم است و در آن یک نوع استعطاف و درخواستِ عطوفت الهی نهفته است.\nاما راجع به اسم شریف «الله»؛ عرض کردیم الله اسمی است که برای خدای سبحان وضع شده و او را قرار داده است بر «ذاتی» که یگانه است و دلالت می‌کند بر آن «هویت مطلقه» و از او خبر می‌دهد. این مطلب را می‌توانیم از سوره مبارکه توحید استفاده بکنیم. در این سوره خدای سبحان می‌فرماید: «قُلْ هُوَ اللَّهُ أَحَدٌ»؛ پیامبر بگو «هو». آن هویت مطلقه‌ای که عرض کردیم خودْ دلیلِ خود است و حد و برهان ندارد، آن ذات نامحدود، بگو آن ذات نامحدود همین «اللهِ احد» است. خدای متعال از آن هویت مطلقه، در واقع با اسم جلاله الله خبر داده است: «قل هو الله»، آن هویت، الله است.\nنکته دیگر اینکه وقتی خدای سبحان شهادت عینی و ذاتی دارد بر ذات خودش و بر آن هویت مطلقه، که در آیه ۱۸ آل‌عمران می‌فرماید: «شَهِدَ اللَّهُ أَنَّهُ لَا إِلَهَ إِلَّا هُوَ»؛ این شهادتِ عینیِ حق‌تبارک‌وتعالی است. ببینید ذات نامحدود و موجودی که نامحدود است، اصلاً برای غیرِ خود جایی نمی‌گذارد که بنا باشد دلیل دیگری بخواهد. به اصطلاح فرمودند: «آفتاب آمد دلیل آفتاب». یا همان‌طور که در دعای صباح امیرالمؤمنین (ع) عرض می‌کنیم: «یا مَنْ دَلَّ عَلی ذاتِهِ بِذاتِهِ»؛ خدایا تو بر ذاتت، خودت دلالت داری.\nپس اگر بخواهد موجود دیگری در کنار او قرار بگیرد تا بر او دلالت بکند، اصلاً معنا ندارد و بلکه شرک است. بنابراین با توجه به این معنا که او ذات نامحدود است، «الله» دلالت دارد بر آن ذات و هویت مطلقه‌ای که نامحدود است و یگانه هم هست؛ چون عرض کردیم ذات نامحدود دیگر تعدد بر نمی‌دارد. پس در اسم جلاله الله، هم توحید (به این معنا که ذات یگانه است) نهفته است؛ چون فرمود «قل هو الله»، بگو آن هویت و هویت مطلقه و آن ذات نامحدود، الله است.\nبه تعبیر دیگری که در آیه ۵۳ سوره مبارکه فصلت آمده است: «أَوَلَمْ یَکْفِ بِرَبِّکَ أَنَّهُ عَلَى کُلِّ شَیْءٍ شَهِیدٌ»؛ در این آیه می‌فرماید ببینید آیا شما برای اثبات وحدانیتِ حق و توحید، نیازی به آیات آفاقی و انفسی و بیرونی و این‌ها اصلاً وجود ندارد؟ معنا ندارد. یعنی ببینید «أولم یکف بربک»، آیا شهادت خدا یا اینکه خودش در واقع آن ذات نامحدود است، دلیل بر خودش نیست؟ کافی نیست؟ شما احتیاج به شهادتِ غیر برای او دارید؟ پس ما برای اثبات توحید اصلاً از «غیر» استفاده نمودن معنا ندارد، بلکه خود ذات، دلیل بر نامحدود بودن اوست.\nعرض کردم که این آیه شریفه «شهد الله»، در حقیقت شهادتِ عینیِ خدای سبحان است بر وحدتِ خود از راه ذاتِ خودش. بله، ببینید آیات دیگر که قرآن می‌فرماید: «وَفِی الْأَرْضِ آیَاتٌ لِلْمُوقِنِینَ وَفِی أَنْفُسِکُمْ أَفَلَا تُبْصِرُونَ» یا «سَنُرِیهِمْ آیَاتِنَا فِی الْآفَاقِ وَفِی أَنْفُسِهِمْ حَتَّى یَتَبَیَّنَ لَهُمْ أَنَّهُ الْحَقُّ»، این‌ها هست؛ این‌ها برای افرادی است که به هر حال باید برای عده‌ای از این طریق صحبت کرد. راجع به آن مثالی که عرض کردیم «آفتاب خود دلیل آفتاب است»؛ شما گاهی اوقات افراد می‌خواهند استدلال بکنند بر وجود آفتاب، ممکن است به شعاع و نور و حرارت و گرمای او استدلال بکنند، اما گاهی خود آفتاب را می‌بیند و او را دلیل خود قرار می‌دهد. آیات قرآن هم برای افراد در سطوح مختلف متفاوت است؛ برای عده‌ای باید به این آیات آفاقی و انفسی و این‌ها مراجعه کرد، اما برای عده‌ای هم همان شهادت عینی خدای سبحان کافی است. پس «الله» دلالت بر آن ذاتی دارد که یگانه است و مستجمعِ همه آن صفات متجلیه حق‌تبارک‌وتعالی است.\nسُبْحانَ رَبِّکَ رَبِّ الْعِزَّهِ عَمَّا یَصِفُونَ وَ سَلامٌ عَلَى الْمُرْسَلِینَ وَ الْحَمْدُ لِلَّهِ رَبِّ الْعالَمِینَ و صلی الله علی محمد و آله الطاهرین."
  },
  {
    "id": "asma-027",
    "title": "شرح اسما حسنی - جلسه 27",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 27,
    "duration": "30 دقیقه",
    "audio": "",
    "text": "بسم الله الرحمن الرحیم اللهم ایاک نعبد و ایاک نستعین\nادامه بحث پیرامون اسم جلاله «الله» را خدمت شما عرض بکنم. یکی از فرق‌های بسیار مهمی که بین اسم جلاله الله و سایر اسماء حق تبارک و تعالی هست، این است که هر اسمی از اسماء حق (که حالا بعد ان‌شاءالله آن‌ها را می‌شماریم و صحبت می‌کنیم)، همه آن‌ها یک معانی غیر از حالا آن معنایی که دلالت می‌کنند بر ذات احدیت، برایشان هست.\nمثلاً می‌بینیم کلمه حالا «غفور» معنای محو اثر و پاک کردن را دارد؛ «رئوف» بر یک معنای خب مهربانی و رأفت دلالت دارد؛ همین‌طور «حنان»، «ودود»، همه این‌ها می‌بینید یک معانی دیگری هم برایشان هست. اما تنها اسمی که هیچ معنای دیگری برای او سوای ذات وجود ندارد، اسم شریف «الله» است. یعنی الله دیگر هیچ معنای دیگری غیر از این معنا ندارد. و الله یعنی ذاتی که در واقع احدیت است و آن هویت مطلقه است و آن ذات نامحدود است. و عرض کردیم ذاتی است که حد ندارد، برهان ندارد و برهان او در واقع خود اوست که «علی کلّ شیءٍ شهید» است؛ که حالا این علی کل شیء شهید، «شهید» در اینجا به معنای «مشهود» هست. یعنی خود او دارد شهادت می‌دهد بر ذات و وحدت یگانگی خودش. پس بنابراین این از ویژگی‌های اسم شریف الله است.\nو سرّ اینکه عرض کردیم همه اسماء دیگر صفت از برای اسم شریف الله واقع می‌شوند و اما الله هیچ‌وقت صفت از برای اسم دیگری واقع نمی‌تواند بشود، (عرض کردم ما می‌گوییم او الله غفور رحیم، الله ودود، الله شکور؛ اما هیچ‌وقت نمی‌توانیم بگوییم شکورٌ الله، یا ودودٌ الله، که الله صفت بیاید از برای ودود مثلاً قرار بگیرد)، خب چرا؟ این مطلبی که عرض کردم شاید جواب این را به ما می‌دهد؛ چون آن اسماء معانی دیگری دارند، اما الله چون معنای دیگری جز دلالت بر آن ذات احدیت ندارد، چگونه صفت از برای اسم دیگری واقع بشود و صفت او قرار بگیرد؟ بنابراین اصلاً این معنا وجود ندارد.\nو اینجاست که می‌بینیم قرآن کریم وقتی در اسماء دیگر خود را می‌خواهد بیان بکند، مثلاً در آیات پایانی سوره مبارکه حشر ببینید می‌فرماید: «هُوَ اللَّهُ الَّذِی لَا إِلَهَ إِلَّا هُوَ عَالِمُ الْغَیْبِ وَ الشَّهَادَةِ هُوَ الرَّحْمَنُ الرَّحِیمُ». بله، یا می‌فرماید: «هُوَ اللَّهُ الَّذِی لَا إِلَهَ إِلَّا هُوَ الْمَلِکُ الْقُدُّوسُ...». آن هویت مطلقه الله است و بعد اللهی که سلام است، قدوس است، مهیمن است، عزیز است، جبار است، متکبر است. باز: «هُوَ اللَّهُ الْخَالِقُ الْبَارِئُ الْمُصَوِّرُ لَهُ الْأَسْمَاءُ الْحُسْنَى»؛ فرمود آن هویت مطلقه که الله است، آن الله بعد حالا اسماء دیگر صفت آمدند برای اسم شریف الله: الخالق، البارئ، المصور و سایر اسماء. پس بنابراین الله است که تنها دلالت بر آن ذات احدیت می‌کند.\nو شاید یک نکته شریف دیگر را هم اینجا عرض بکنم؛ خدای متعال در سوره مبارکه محمد (صلی الله علیه و آله و سلم) خطاب به حضرت می‌فرماید: «فَاعْلَمْ أَنَّهُ لَا إِلَهَ إِلَّا اللَّهُ». علمِ یقین داشته باش به اینکه «انه لا اله الا الله» است. که اینجا از این آیه شریفه این مطلب استفاده می‌شود که وقتی لفظ شریف الله گفته می‌شود، الله شامل «لا اله الا الله» هست دیگر. و اینکه در واقع لا اله الا الله کلمه توحید است، به خاطر اسم شریف الله در این عبارت است؛ که الله عرض کردیم کلمه توحید است. تنها اسمی که بر هیچ اسم دیگری دلالت ندارد الا ذات باری‌تعالی، آن هم ذاتی که احد است. چون وقتی عرض کردیم می‌گوییم «قل هو الله»، آن هویت مطلقه، آن ذات نامحدود، (خب عرض کردیم ذات نامحدود ذاتی است که در واقع احد است)، و در سوره توحید می‌فرماید: «قُلْ هُوَ اللَّهُ أَحَدٌ»، بعد «اللَّهُ الصَّمَدُ» است و «لَمْ یَلِدْ وَ لَمْ یُولَدْ وَ لَمْ یَکُنْ لَهُ کُفُوًا أَحَدٌ» است دیگر. بله، بسیار خب. پس بنابراین الله که کلمه توحید است و لا اله الا الله اگر کلمه توحید گفته می‌شود، به برکت این نام مقدس و این نام مبارک است.\nحالا این مطلب را که عرض کردم، پس باید سعی کنیم ان‌شاءالله وقتی اسم شریف الله را به کار می‌بریم، متذکر این معنا باشیم که این اسم تنها اسمی است که دلالت بر آن ذات احدیت می‌کند. یعنی انسان با گفتن این نام، باید متوجه آن ذاتی که فقط می‌داند هست، بشود. و آن ذاتی که خود دلیل بر خود است و احدیت است دیگر. بله، به این معنا توجه بکنیم.\nو اگر شاید در اینکه در روایات وارد شده است کسی که «یا الله» بگوید و ده مرتبه بگوید خداوند لبیک می‌گوید در جواب او، با توجه به همین معناست. و در دعاها حتی خدای سبحان با این نام خوانده شده است؛ مثلاً ببینید «اللهم انی اسئلک یا الله...»؛ بعد خدای متعال را به نام اسم شریف الله در واقع خوانده شده است دیگر. بسیار خب، پس این هم یک مطلب راجع به اسم شریف الله.\nو بعد ببینید قرآن باز می‌فرماید: «وَ کَلِمَةُ اللَّهِ هِیَ الْعُلْیَا». این کلمة الله هی العلیا، یعنی کلمه الله علیاست. چرا؟ چون این تنها اسمی است که بر ذات احدیت دلالت دارد و منحصر است و علیاست و مهیمن بر همه اسماء دیگر است؛ و بقیه اسماء در واقع اسم‌شان و امام‌شان الله است دیگر. پس «کلمة الله هی العلیا». یا در آیه دیگر می‌فرماید: «فَلِلَّهِ الْعِزَّةُ جَمِیعًا». ببینید؛ «فلله»، برای الله، عزت جمیعاً است. چرا؟ چون الله اسمی است که مختص آن ذات احدیت است و خداوند این نام مقدس را برای خود انتخاب فرموده است. پس اگر گفته می‌شود که الله «اسم اعظم» است، اعظم بودن این اسم مبارک از این باب که عرض کردم همه اسماء را در خود دارد و بر آن ذات احدیت دلالت دارد.\nخب خداوند ان‌شاءالله این معرفت و توجه را به همه ما روزی بفرماید. «سُبْحَانَ رَبِّکَ رَبِّ الْعِزَّةِ عَمَّا یَصِفُونَ وَ سَلَامٌ عَلَى الْمُرْسَلِینَ وَ الْحَمْدُ لِلَّهِ رَبِّ الْعَالَمِینَ و صلی الله علی محمد و آله الطاهرین»."
  },
  {
    "id": "asma-028",
    "title": "شرح اسما حسنی - جلسه 28",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 28,
    "duration": "30 دقیقه",
    "audio": "",
    "text": "متن زیر پیاده‌سازی دقیق و کامل صوت جلسه بیست و هشتم سخنرانی حاج آقای سعادت‌فر پیرامون شرح اسماء حسنا است:\nبسم‌الله‌الرحمن‌الرحیم اللهم ایاک نعبد و ایاک نستعین\nبحث ما پیرامون اسم جلاله «الله» بود و عرض کردیم این اسم مبارک و این اسم جلاله، تنها اسمی است که صرفاً بر ذات حق‌تبارک‌وتعالی دلالت دارد و معنای دیگری غیر از این معنا برای او نیست. حقایق این عالم و آنچه در این عالم هست، عرض کردیم که این‌ها همه صورتی از صُوَر و ظهور این اسماء حق‌تبارک‌وتعالی هستند.\nحالا بنده امروز می‌خواهم یک مطلبی را باز عرض بکنم که این اسماء، ببینید وقتی بحث می‌شود و گفته می‌شود، ببینیم آن اثر عملی که برای ما دارد چیست؟ و ما نسبت به این اسماء چگونه برخورد بکنیم و در واقع چه حالات و رفتاری را داشته باشیم؟\nاولاً ببینید این اسماء را که خدای سبحان تجلی فرموده است و نازل فرموده است، این‌ها را در واقع حقایقی هستند که به انسان کامل تعلیم فرمود: «وَ عَلَّمَ آدَمَ الْأَسْمَاءَ كُلَّهَا». خدای متعال همه آن اسماء حسنایی را که تجلی فرموده بود، به حضرت آدم تعلیم فرمود و در واقع به انسان کامل تعلیم داده است.\nالبته یک نکته را باید اینجا متذکر بشوم که ما یک «تعلیم» داریم و یک «تدریس». تعلیم غیر از تدریس هست. مراد به تعلیم یعنی آن زمانی که حقیقت علم در جانِ متعلم بنشیند و او با آن حقایق یکی بشود. بنابراین در تعلیم دیگر جهل و عدم یا عدم توجه و این‌ها دیگر مطرح نیست؛ بلکه این‌ها مربوط به تدریس هستند.\nآنچه الان امروز در جوامع بشری رایج هست، در مدارس ما، در حوزه‌های ما در واقع جاری هست، «تدریس» است نه تعلیم. چرا؟ چون ببینید تدریس گاهی اوقات ممکن است آن معلم مطلب را بیان می‌کند، اما متعلم و شاگرد حضور ندارد، توجه ندارد، استعداد ندارد، اصلاً این مطلب را نمی‌گیرد؛ پس این تعلیم نیست. یا گاهی اوقات معلم فقط صرفاً یکسری اصطلاحات را معنا می‌کند و به کار می‌برد و آن متعلم و شاگرد هست که با تفکر و تعمق نسبت به آن‌ها باید مطلب را دریابد؛ این‌ها همه از شیوه‌های تدریس است. و در تدریس است که سهو و نسیان و جهل و این امور راه دارد. خب ممکن است امروز مطلبی را انسان با تدریس فراگرفته، فردا یادش می‌رود و فراموش می‌کند؛ این‌ها همه از آثار تدریس است.\nاما اگر «تعلیم» شد، آن هرگز فراموش نمی‌شود. شما ببینید، حالا من یک مثالی را عرض بکنم که یک مقدار با ما ملموس باشد؛ شما می‌بینید خداوند در فطرت ما، یا به تعبیر دیگر به فطرت ما علومی را تعلیم داده است. و این تعلیم الهی ببینید نه فراموش می‌شود و همیشه با ماست. شما در نمونه خیلی ساده و بارز آن، می‌بینید حقایقی که انسان فطرتاً کمال را دوست دارد، رو به کمال است، خیر را دوست دارد، شر را دوست ندارد، اهل صدق است، اهل کذب نیست و این‌ها را تشخیص می‌دهد، این‌ها را می‌فهمد؛ این‌ها «تعلیم» است. و انسان می‌بینید هیچ‌وقت این‌ها را فراموش نمی‌کند؛ هیچ‌وقت دچار این نیست که انسان یادش برود مثلاً خیر (یک عمل خیر) فرض کنید خوب است، یا هیچ‌وقت یادش نمی‌رود که کذب و دروغ مثلاً بد است، دزدی بد است، تجاوز به مال مردم بد است و امثال این امور. این‌ها تعلیمات اولیه الهی هستند نسبت به فطرت و روح ما.\nحالا این‌ها هم عرض کردم مسائل خیلی ابتدایی است. پس اگر تعلیمِ حق‌تبارک‌وتعالی آمد، دیگر در آن نسیان و جهل و این‌ها معنا ندارد. پس اگر خدای متعال «عَلَّمَ آدَمَ الْأَسْمَاءَ كُلَّهَا»، همه اسماء را به انسان کامل تعلیم فرمود، این‌طور نیست که آدم این‌ها یادش برود؛ خیر.\nببینید نمونه دیگر آن؛ اگر خدای متعال قرآن کریم را بر رسول اکرم نازل می‌فرماید، بعد این نزول حضرت و نازل شدن قرآن بر حضرت، این‌ها اموری نیست که دیگر حضرت فراموش بکنند، یادشان برود؛ نه، این‌ها تعلیمِ حق است. پس این نکته را باید بهش توجه کرد. حالا البته تعلیم گاهی بی‌واسطه هست، گاهی باواسطه هست؛ به هر حال از نظر اثر و نتیجه‌اش یکی است. تعلیم امری است که در جانِ متعلم می‌نشیند و دیگر فراموش هم [نمی‌شود]. اینکه قرآن می‌فرماید: «وَاتَّقُوا اللَّهَ وَيُعَلِّمُكُمُ اللَّهُ»؛ تقوا داشته باشید، خدا به شما تعلیم می‌دهد، یعنی حقایقی را در جانِ شما قرار می‌دهد؛ شما با آن حقایق یکی می‌شوید و هرگز دیگر آن‌ها از شما جدا نمی‌شوند، شما با آن حقایق هستید.\nو حالا آن الهامات الهی و تعلیمات الهی پس بنابراین این است. حالا عرض کردم این‌ها گاهی بی‌واسطه صورت می‌گیرد و گاهی اوقات باواسطه است. بی‌واسطه آن در واقع علمی است که خدای متعال (وَاتَّقُوا اللَّهَ وَيُعَلِّمُكُمُ اللَّهُ) اینجا می‌فرماید من بی‌واسطه این علوم را در جانِ عبدم قرار می‌دهم و به او تعلیم می‌دهم. اما گاهی اوقات هم ممکنه این علوم با واسطه مَلک باشد که خداوند این علوم را [به واسطه او] تعلیم او می‌دهد.\nبسیار خب؛ پس ببینید این اسماء الله تبارک‌وتعالی که حالا اسم جلاله «الله» امام همه اسماء هست، این‌ها حقایقی است که خدای سبحان تعلیم فرموده است. و این در را به روی بنده‌هایش نبسته است؛ این در را به روی بنده‌ها باز گذاشته است. چرا فرمود «وَاتَّقُوا اللَّهَ وَيُعَلِّمُكُمُ اللَّهُ»؟ تقوا داشته باشید من یادتان بدهم. پس اینجا کوتاهی از ماست، نقص از ماست. او این در را باز گذاشته است؛ هر اندازه‌ای که عبد بیاید و این ظرفیت را در خودش ایجاد بکند، او تعلیم می‌دهد و عطا می‌فرماید و برای عطای حق محذوری وجود ندارد، حدی وجود ندارد.\nبسیار خب؛ حالا این یک مطلب را ان‌شاءالله بهش توجه کنید تا فرصت بعدی ادامه این مطلب را خدمت شما عرض بکنم.\nسُبْحانَ رَبِّکَ رَبِّ الْعِزَّةِ عَمَّا یَصِفُونَ وَ سَلامٌ عَلَى الْمُرْسَلِینَ وَ الْحَمْدُ لِلَّهِ رَبِّ الْعالَمِینَ و صلی الله علی محمد و آله الطاهرین"
  },
  {
    "id": "asma-029",
    "title": "شرح اسما حسنی - جلسه 29",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 29,
    "duration": "30 دقیقه",
    "audio": "",
    "text": "بسم الله الرحمن الرحیم. اللهم ایاک نعبد و ایاک نستعین. خب، ادامه بحثمان را که در جلسه قبل راجع به اسماء حق‌تبارک‌وتعالی و اسم شریف «الله» داشتیم، عرض بکنم. عرض کردیم که این اسماء که اسم شریف الله در واقع «امام‌الاسماء» است و هر کدام از اسماء دیگر کأنه مرتبه‌ای از مراتب اسم شریف الله هستند.\nاین اسماء عرض کردیم حقایقی است که خداوند این حقایق را برای انسان نازل فرموده است؛ چون آنچه خدا خلق فرموده است برای «انسان کامل» است. پس در واقع نزول این اسماء حق برای انسان کامل است. و خداوند آن‌ها را تعلیم فرمود به انسان کامل. و این اسماء -ببینید آنچه خدا به حضرت آدم و به انسان کامل تعلیم فرمود- حقایق‌اند؛ یعنی همان اسمائی که عرض کردیم این اسماء لفظ نیست، بلکه آن حقایق عینی است که ظهور آن‌ها شده این عالم.\nشما ببینید در دعای شریف کمیل عرض می‌کنیم: «وَبِأَسْمَائِکَ الَّتِی مَلَأَتْ أَرْکَانَ کُلِّ شَیْءٍ»؛ خدایا به آن اسمائی که ارکان همه‌چیز را پر کرده است. یعنی شما هرچه که می‌بینید، این‌ها مظهر آن حقایق‌اند، حقایق آن موجودات عینی‌اند که این اشیاء اثر آن‌هاست. پس این‌ها لفظ نیست.\nیا خدمت شما عرض بشود، در دعای جوشن داریم (البته در جوشن صغیر آمده است): «أَسأَلُکَ بِاسمِکَ الَّذی وَضَعتَهُ عَلَى السَّماءِ فَاستَقَلَّت، وَعَلَى الأَرضِ فَاستَقَرَّت، وَعَلَى الجِبالِ...» تا الی آخر. خدایا من تو را می‌خوانم با آن اسمی که آن را بر آسمان نهادی -یعنی کأنه با آن حقایقی که آسمان خلق شد، حالا این آسمان با آن معانی خاصی که دارد- «وَعَلَى الأَرضِ فَاستَقَرَّت»؛ زمین را با آن استقرار بخشیدی. یا اینکه «عَلَى الجِبالِ»؛ با آن کوه‌ها را استواری دادی. و در ادامه این دعا دارد که با آن شب را قرار دادی و با اسمی که روز را قرار دادی و نهار شد و آن جریان نور و حرارت را درش قرار دادی. پس ببینید این‌ها حقایقی بودند که این‌ها الان ظهور آن حقیقت است.\nبنده عرض کردم آیا می‌شود این الان حقایق خورشید و ماه و آسمان و زمین را ما داریم لمس می‌کنیم؟ این حقایق را؛ بعد این‌ها که تنزل‌یافته‌ی آن حقایق‌اند، خب پس آن‌ها دیگر لفظ نیستند، آن‌ها هم یک حقایقی‌اند ولی حقایقی که آن حقایق نوری‌اند. و آن حقایق دیگر آنجا جسم نیست. این آیه شریفه «إِن مِّن شَیْءٍ إِلَّا عِندَنَا خَزَائِنُهُ» یعنی آنچه شما دارید می‌بینید، این زمین و سنگ و کوه و دشت و درخت و این‌ها، این‌ها منزّل‌ من عند الله‌اند. یعنی این‌ها یک حقایق نوری دارند، یک باطن اسمائی دارند که از آن باطن اسمائی‌شان این‌ها خلق شدند. بنابراین خزانه‌اش چون در نزد خداست، دیگر در نزد خدای متعال که جسم و جسمانیت معنا ندارد، بلکه باطن این‌ها همان حقایق نوری هستند.\nبسیار خب، غرض این بود که پس این اسماء یک حقایقی هستند و خداوند این حقایق را عرض کردیم تعلیم حضرت آدم داد که معنای تعلیم را عرض کردیم که آن‌ها در واقع در آن باطن و جان حضرت آدم قرار گرفتند و گفتیم در تعلیم، فراموشی و نسیان دیگر معنا ندارد، چون این‌ها با جان قرین می‌شوند. و این اسماء و حقایق را پس خداوند که نازل فرموده است و تعلیم آدم داده است، یعنی انسان می‌تواند با تزکیه نفس و با مراعات تقوا که «وَاتَّقُوا اللَّهَ وَیُعَلِّمُکُمُ اللَّه»، کأنه این تعلیم الهی در جان او هم محقق بشود و او هم مرتبه‌ای از این اسماء را پیدا بکند.\nیک نکته را بنده از دعای شریف سحر -که مشهور به دعای شریف سحر هست- خدمت شما عرض کنم. شما ببینید این دعا را حضرت علی‌بن‌موسی‌الرضا (علیه‌السلام) برای ما از قول جد بزرگوارشان نقل فرمودند و این به برکت علی‌بن‌موسی‌الرضا روزی ما شد. شما این دعا را ملاحظه بفرمایید، عرض می‌کنیم: «اللَّهُمَّ إِنِّی أَسْأَلُکَ مِنْ بَهَائِکَ بِأَبْهَاهُ...»، «اللَّهُمَّ إِنِّی أَسْأَلُکَ مِنْ جَمَالِکَ بِأَجْمَلِهِ...»، «اللَّهُمَّ إِنِّی أَسْأَلُکَ مِنْ جَلَالِکَ بِأَجَلِّهِ...»، از عظمتت، از نورت، از رحمتت. یعنی چه؟ یعنی خدایا من آمدم درخواست می‌خواهم بکنم که جان من را خلاصه مظهریتی از جلال خودت قرار بدهی، از جمال خودت قرار بدهی، از علم خودت قرار بدهی، از قدرت خودت قرار بدهی. و در یک کلام می‌گوید: «اللَّهُمَّ إِنِّی أَسْأَلُکَ بِأَسْمَائِکَ کُلِّهَا...»، خدایا من آمدم اسمائی را که خلاصه آن حقایقی را که تعلیم حضرت آدم دادی، به من هم بده؛ به هر حال من هم از فرزندان آن آدمم. چه درخواست بلندی است!\nو بعد خود آن اسماء را انسان -یعنی علی‌بن‌موسی‌الرضا که تعلیم فرمودند- انسان خود آن اسماء را شفیع قرار می‌دهد برای اجابت دعایش: «اللَّهُمَّ إِنِّی أَسْأَلُکَ بِأَسْمَائِکَ کُلِّهَا». اول عرض می‌کنیم «اللَّهُمَّ إِنِّی أَسْأَلُکَ مِنْ أَسْمَائِکَ»؛ اینجا یک نکته را بنده حالا عرض بکنم، ببینید «مِنْ أَسْمَائِکَ» است؛ یعنی خدایا من، اسماء تو که حد ندارد، آن‌ها مخصوص ذات احدیت توست که نامحدودی؛ اما ما «مِنْ»، مرتبه‌ای، پاره‌ای، خلاصه اندکی که از آن اسماء را به ما هم روزی بکنی. که اگر خداوند به حضرت آدم هم تعلیم فرمود، عرض کردیم آن اسماء متجلیه و آن مراتب تجلی خودش را به آدم تعلیم فرمود؛ وگرنه این اسماء که حد ندارند. پس «مِنْ أَسْمَائِکَ»؛ خدایا من از اسماء تو می‌خواهم، می‌خواهم من مظهر یک مظهریتی از این اسماء تو را پیدا بکنم. یا «اللَّهُمَّ إِنِّی أَسْأَلُکَ مِنْ عِزَّتِکَ، مِنْ مَشِیئَتِکَ، مِنْ قُدْرَتِکَ، مِنْ عِلْمِکَ بِأَنْفَذِهِ وَ کُلُّ عِلْمِکَ نَافِذٌ» و بقیه حالا درخواست‌هایی که عرض کردم از این اسماء جلاله در این دعای بسیار بسیار عظیم وارد شده است دیگر.\nخب این‌ها معنایش چیست؟ یعنی انسان می‌تواند با تقوا به این حقایق کأنه روزی بشود و مرتبه‌ای از آن حقایق را خدا به او تعلیم بفرماید. حالا راهش چیست ان‌شاءالله بعد خدمت شما عرض می‌کنیم. سبحان ربک رب العزة عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-030",
    "title": "شرح اسما حسنی - جلسه 30",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 30,
    "duration": "30 دقیقه",
    "audio": "",
    "text": "متن سخنرانی حاج آقای سعادت‌فر در جلسه سی‌ام پیرامون اسما حسنای الهی به شرح زیر است:\nبخش اول: جایگاه اسما الهی و هدف از تعلیم آن‌ها بسم الله الرحمن الرحیم. اللهم ایاک نعبد و ایاک نستعین. بحث ما پیرامون اسماء حسنای حق و اسم شریف «الله» بود. عرض شد که این اسماء و حقایق، اسمائی هستند که خدای سبحان برای انسان نازل فرموده است، آن‌ها را به او تعلیم داده است و خواسته است که انسان با مراعات تقوا مورد این تعلیم حق واقع بشود. خداوند این حقایق را به او روزی بگرداند و این حقایق در واقع همان کمالات و درجات کمالیه لایق به انسان است.\nبخش دوم: دعای سحر و عظمت درخواست‌های آن در جلسه قبل عرض کردم که این اسماء حقایقی هستند که تعلیم داده شده و از ما خواسته شده ما آن‌ها را درخواست کنیم. در دعای سحر که از آقا علی بن موسی الرضا (ع) نقل شده است - چون نقل می‌کند شخصی به نام ایوب بن یقطین که نامه‌ای به علی بن موسی الرضا نوشت و از حضرت درخواست دعا کرد - بعد حضرت این دعا را برای او نوشتند و فرمودند این دعای ابی‌جعفر (ع) (امام باقر) در سحرها بوده است. امام رضا (ع) آن را از قول جد بزرگوارشان امام باقر (ع) نقل فرمودند.\nبخش سوم: اسم اعظم در دعای سحر سپس فرمودند امام باقر (ع) فرمودند: «لو یعلم الناس من عظم هذه المسائل...»؛ اگر مردم می‌دانستند از عظمت درخواست‌هایی که در این دعا هست، خلاصه اگر بنا بود با شمشیر هم بجنگند تا این دعا را به دست بیاورند و به آن برسند، این کار را می‌کردند. و بعد فرمودند: «والله یختص برحمته من یشاء»؛ خدا هر کس را بخواهد به رحمتش اختصاص می‌دهد و این تعلیم را به او عطا می‌فرماید. امام باقر (ع) فرمودند: «لو حلفت...»؛ اگر قسم بخورم، یک قسم حقی است که اسم‌الله الاعظم در این دعای شریف سحر است. چرا که شما درخواست‌هایی دارید از بهاء، جمال، جلال و اسماء الهی. به تعبیر امام، این دعا آنقدر عظیم است که اسم اعظم در آن است.\nبخش چهارم: ضرورت تلاش و پنهان داشتن دعا از نااهلان حضرت فرمودند وقتی این دعا را می‌خوانید، در دعا تلاش کنید و از خدا درخواست کنید که خدا این حقایق را روزی‌تان بکند. و بعد هم فرمودند: «واکتموه الا من اهله»؛ این دعا را کتمان کنید مگر از اهلش. حضرت فرمودند کسی که اهل نفاق است، کسی که اهل کذب است، آن کسی که جاهل است، این‌ها اهل این دعا نیستند. یعنی اگر کسی نفاق داشته باشد، نمی‌تواند این دعا و این درخواست‌ها را از خدای سبحان بنماید. غرضم این بود که اگر این دعا را امام باقر (ع) تعلیم می‌فرمایند و بعد امام رضا (ع) آن را می‌نویسند و به ما می‌رسانند، برای این است که ما با این حقایق آشنا بشویم، بیاییم درخواست بکنیم و ظرفیت وجودی خودمان را بالا ببریم تا بتوانیم به این حقایق برسیم.\nبخش پنجم: تبیین معنای «احصا» در اسماء الهی نکته دیگری که در مباحث قبل راجع به اسماء حسنا داشتیم، این حدیث شریف بود که هم رسول اکرم (ص) و هم امام صادق (ع) فرمودند: هر کس این اسماء را «احصا» کند، داخل در بهشت می‌شود. معنای احصا را خدمت شما عرض کردیم؛ احصا به معنای شمارش نیست که انسان بیاید این اسماء را بشمارد، بلکه مراد از احصا «ضبط» است، ضبط علمی است. اینکه این‌ها را حفظ بکند و بر آن‌ها دست پیدا بکند؛ به این گفته می‌شود احصا.\nبخش ششم: ریشه‌یابی لغوی احصا و ارتباط با امام مبین عرض کردیم اگر به سنگریزه هم «حصاة» گفته شده، به این دلیل است که ذرات خاک وقتی پراکنده‌اند، با یک دست زدن نرم می‌شوند، اما وقتی این اجزا به هم منضم، منضبط و مجتمع شد و حفظ شد، آن استحکام را پیدا می‌کند و می‌شود حصاة. اینکه قرآن فرمود: «وکل شیء احصیناه فی امام مبین»؛ ما هر چیزی را در امام مبین احصا کردیم، نه اینکه آنجا می‌شماریم، بلکه این‌ها را آنجا ضبط می‌کنیم، مجتمع می‌کنیم و در آن خزینه نگهداری می‌شوند. پس مراد از احصا این است.\nبخش هفتم: احصا، نورانیت و ورود به بهشت پس اگر به ما فرمودند «من احصاها دخل الجنه»، یعنی بتواند این‌ها را در روح خودش منضبط، مجتمع و ضبط کند و علم و احاطه به آن‌ها پیدا کند. خب معلوم است کسی که با این اسماء منضبط و همراه شد، دخل الجنه؛ چون این اسماء نورند و در قیامت با همین نور محشور می‌شود و با همین نور به بهشت می‌رود.\nبخش هشتم: تقوا؛ شرط رسیدن به حقایق و تجلی اسماء در سالک برای اینکه انسان به این حقایق دست پیدا بکند، شرطش «تقوا» است. تا تقوا نباشد و طهارت حاصل نشود، انسان نمی‌تواند احصای این اسماء را داشته باشد. این‌ها نورند و نور با ظلمت جمع نمی‌شود. ظلمت از ناحیه شیطان است و با این نورها جمع نمی‌شود. شخص باید با طهارت خودش به آن نورانیت دست پیدا کند. بر همین اساس، در مقام سلوک الی‌الله، سالک به هر میزانی که از طهارت برخوردار می‌شود، تحت تجلیات اسماء حسنای الهی قرار می‌گیرد. در واقع آن صفات اولیای الهی، مرتبه‌ای از آن‌ها در وجود سالک ظهور پیدا می‌کند و سالک با آن‌ها همراه می‌شود.\nبخش نهم: قدرت اهل معرفت و تفاوت تدریس با تعلیم با همین اسماء است که اگر اهل معرفتی قدرت بر دیدن امور، دیدن باطن امور، انجام کاری یا شفای مریض دارد، به واسطه آن حقایق است؛ چون صاحب و دارای این حقایق شده و به او تعلیم داده شده و این‌ها در جان او قرار گرفته‌اند. فرق «تدریس» و «تعلیم» را همیشه یادمان باشد؛ تعلیم، نشستن آن حقیقت بر جان است که دیگر در آن نسیان و فراموشی نیست. خدا روزی‌مان بفرماید. سبحان ربک رب العزه عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-031",
    "title": "شرح اسما حسنی - جلسه 31",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 31,
    "duration": "30 دقیقه",
    "audio": "",
    "text": "بسم‌ الله الرحمن الرحیم. اللهم ایاک نعبد و ایاک نستعین.\nخب عرض کردیم اسما حسنای الهی که اسم جلاله «الله» امام آن‌هاست، این‌ها حقایقی هستند که خدای سبحان برای انسان نازل فرموده و آن‌ها را تعلیم به انسان داده است. و بعد هم فرموده است که چون برای انسان خدای متعال یک سلوک اختیاری و ارادی مقرر فرموده است و رسیدن به مقام در واقع خلافت او را اختیاری قرار داده است، فرمود: «واتقوا الله و یعلمکم الله». با طهارت، با تقوا، خودتان را در معرض تعلیم الهی قرار بدهید و خداوند این تعلیم را به شما وعده فرموده است و «من اصدق من الله قیلا»؛ کیست از خدای سبحان صادق‌تر در وعده‌اش؟ که «او لا یخلف الله وعده»؛ هرگز خلف وعده ندارد.\nپس بنابراین ببینید آقا، عرض کردیم اگر انسان به هر میزانی که دلش را از آن «اغیار» و از آن «رسوم خودی و خودیت» پاک بکند، به همان اندازه صلاحیت تابش انوار اسما و صفات حق را پیدا می‌کند و خدا روزی‌اش می‌کند. اما اگر انسان ببینید تا مادامی که وجهه‌ی دل او و قلب او متوجه به حق نیست، بلکه متوجه به اغیار است و متوجه و منصرف گاهی اوقات به «خود» است، خب معلوم است که این هنوز با اغیار است، نمی‌تواند دیگر با اسمای حق همراه بشود.\nحالا یک مقدار این یک مثال، یعنی یک مطلب را ببینید که این مطلب ملموس بشود برایمان؛ ببینید آقا ما انسان گاهی اوقات با وجهش، با باطن و درونش متوجه حق تبارک و تعالی است، اما گاهی اوقات نیست. نمونه‌اش را شما وقتی انسان به نماز می‌ایستد؛ اگر فقط در نماز صورت ظاهر خودش را متوجه قبله کرده است، رو به قبله ایستاده، اما صورت درونی و صورت باطنی او که در واقع همان وجه اوست، وجه قلب او هست، متوجه قبله نیست، دلش جای دیگری است، پس قبله‌ی او جای دیگری است. این متوجه قبله‌ی حقیقی نشده است.\nو اقبال او به همان چیزی است و موردی است که دل او متوجه اوست. اقبال ظاهری که خیلی اثربخش نیست. به اقبال ظاهری که کار سختی نیست، هر کسی می‌تواند بیاید رو به قبله بایستد. اما مهم این است که انسان آن وجهه‌ی دل را به سمت قبله بگرداند. و ان‌شاءالله از این به بعد در نماز این توجه را داشته باشیم که بسیار کار مشکلی است. عرض کردم وجهه‌ی ظاهری بسیار آسان است، اما وجهه‌ی دل بسیار کار مشکلی است که شخص وجهه‌ی دل را متوجه خدا بکند. اما یک مقدار این کار شدنی است، ولی تمرین می‌خواهد، ممارست می‌خواهد و ریاضت‌های... و منظورم از ریاضت یعنی تمرین، چون ریاضه به معنای تمرین است. یعنی تمرین بدهد خودش را. حالا تمرین‌هایی که از قبل از نماز انسان باید شروع بکند و تمرین‌هایی که در هر حال وقت ورود به نماز هست، این‌ها همه آن ریاضت‌های شرعی است که انسان با این ریاضت‌ها خودش را بتواند مسلط بر آن وجهه‌ی باطنی خودش بشود و او را رو به قبله بگرداند.\nخب پس حالا عرض کردیم این را در نماز اگر انسان دید دلش جای دیگری رفت، آنی به خودش این هشدار را بدهد که تو وجهه‌ی دلت با اغیار است نه با خدا. و اینکه در نماز فرمودند امام صادق به اندازه‌ای که اقبال داشته و وجهه‌ی دل او نسبت به حق تعالی بوده است نماز او مقبول هست، یعنی فقط همان مقدار نماز محسوب می‌شود و الا مابقی او محسوب، نماز محسوب اصلاً نمی‌شود دیگر.\nالبته حالا اگر نمازی درش حضور نیست، نمی‌خواهیم بگوییم این نماز باطل است یعنی به این معنا که قضای شرعی دارد، خیر. ولی در حقیقت هم این نماز، نماز نیست. حالا این تنها در نماز نیست؛ در عبادات دیگر، در قرائت قرآن هم همین است. وقتی انسان دارد قرآن را تلاوت می‌کند اما فقط وجهه‌ی ظاهری او با قرآن است، اما وجهه‌ی دل او دارد یک افکار دیگری را می‌پیماید. حالا در حج هم همین است، در طواف هم همین است، حتی در روزه؛ کسی فقط ببینید دهان را بسته است از غذا و طعام، اما وجهه‌ی باطن او اصلاً روزه نیست؛ دارد غیبت می‌کند، چشم او دارد آزاد و گناه می‌کند، گوش او گناه می‌شنود و الی آخر؛ پس اصلاً روزه با وجهه‌ی دل این روزه نیست، فقط یک روزه‌ی ظاهری است.\nبسیار خب؛ خب غرضم این بود که پس بنابراین اگر انسان موفق شد و وجهه‌ی دل خودش را از این در واقع اغیار پاک کرد، ببینید آقا اینکه گاهی تعبیر می‌شود که انسان دل او باید آیینه این تجلیات حق واقع بشود، بله اگر انسان مانند آیینه بشود؛ یعنی به این معنا آیینه ببینید از خودش هیچ حرفی ندارد، اصلاً نمی‌گوید من کی‌ام، من چی‌ام، جنس من چی هست و قیمت من چی هست، هیچی ندارد. فقط آن نشان، آن صورت تابیده در خودش را حرف از او می‌زند؛ می‌گوید این تویی، نمی‌گوید این منم.\nحالا اگر انسان آقا دلش آیینه‌ی حق شد، از خودش حرف نزد، از «تو» حرف زد؛ «این تویی»، «انت الله لا اله الا انت». تویی که خلاصه لا اله الا انتی. او آن تجلیات حق را فقط دید، اینجا است از خودیت خودش آن وقت جدا می‌شود دیگر. و اینکه ببینید در دعاها درخواست شده که خدایا به من... امیرالمومنین: «الهی هب لی کمال الانقطاع الیک». انقطاع و کمال انقطاع به حق یعنی بریدن از غیر است دیگر. اگر انسان از اغیار برید، خب منقطع الی الله شده. اما تا مادامی که با اغیار است، این آیه شریفه در سوره مبارکه حج است می‌فرماید: «و من یشرک بالله فکانما خر من السماء»؛ خیلی به این آیه باید دقت کنید. «و اما کسی یشرک بالله»، شرک به خدا آورد، «خر من السماء»، از ملکوت ساقط می‌شود. وجهه‌ی دل او از ملکوت می‌افتد.\nبعد «فتخطفه الطیر او تهوی به الریح فی مکان سحیق»؛ خیلی تشبیه، دو تا تشبیه خیلی ملموس و زیبا خدا برای ما کرده است. می‌فرماید یک پرنده‌ای اگر این «خر من السماء» سقوط بکند، «فتخطفه الطیر»، این ممکن است طعمه بشود و خلاصه یک موجودی این را برباید و ببرد. یا اینکه ممکن هم هست نه، «تهوی به الریح فی مکان سحیق»، خلاصه پراکنده بشود ذرات او دیگر محو بشود. حالا می‌فرماید این هم نکته خیلی ظریفی است اینجا عرض بکنم؛ آقا اگر انسان «خر من السماء» از ملکوت سقوط کرد، «تخطفه الطیر»، شیطان می‌آید او را می‌رباید. می‌بیند طعمه خوبی نصیبش شده است و او را با خودش می‌برد و طعمه شیطان می‌شود. پس تا وقتی که انسان مشرک است، طعمه است. خدا ان‌شاءالله حفظمان کند.\nسبحان ربک رب العزة عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-032",
    "title": "شرح اسما حسنی - جلسه 32",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 32,
    "duration": "30 دقیقه",
    "audio": "",
    "text": "بسم الله الرحمن الرحیم اللهم ایاک نعبد و ایاک نستعین\nخب ادامه بحث شرح اسما حسنی رو عرض کنم. عرض کردیم که این اسما حسنی که اسم جلاله «الله» امامِ اون‌ها هست، این‌ها یک حقایق لفظی نیستند که فقط ما بشنویم یا گاهی اوقات حالا مثلاً در دعاها اون‌ها رو بخوانیم؛ بلکه این‌ها حقایقی هستند که خدا نازل کرده تا جان ما و باطن ما با این حقایق همراه بشود. شرح اسما حسنی الهی یعنی اینکه انسان، مطالب عملی داشته باشد و مطرح بکنیم که بتوانیم با اون‌ها حرکت کنیم.\nحالا بنده بیام به شما بگم «الله» اصلش این بوده، این‌جوری شده، اشتقاق داشته یا نداشته، از جامد است یا از مشتق است؛ خب این‌ها چه اثری دارد؟ اما مهم این است که ما بیاییم و بفهمیم این‌ها حقایقی است که برای ما نازل شده است و ما باید کاری بکنیم. در دنیا، این عمر ما برای این است که ما به این اسما برسیم؛ کمال ما در این‌هاست و ما از این‌ها دور افتادیم.\nمن یک جمله عرض کنم؛ متأسفانه ما واقعش این است که حقیقت دل خودمون رو نشناختیم و نمی‌فهمیم. اینکه فرمودند «القلبُ حرمُ الله»، این دل حرم خداست. خدا بر این حرمش تجلی دارد و وقتی خدا تجلی می‌کند، یعنی اسمای او تجلی دارد. این دل محل اسمای حق است. ما نمی‌فهمیم، واقعش بدتر از خودم رو عرض کنم که ما درک نمی‌کنیم. ما متأسفانه یک تعریفی از دل برای خودمون کردیم و یک تصوری داریم و اسمش رو دل گذاشتیم و فکر می‌کنیم که حقیقت دل ما همینی است که ما ازش خبر داریم. گمان می‌کنیم دل همینی است که ما داریم و هر دلی هم که این‌جوری هست، خیال می‌کنیم این دل است؛ نه!\nبنابراین این حقیقتی که ما فکر می‌کنیم همینی که ما داریم دل است، این که دل نیست. دل مخزن حقایق و اسرار الهی است، منزل اسمای الهی است، حرم الهی است. چرا امام صادق (ع) فرمودند: «فلا تُسکن حرمَ الله غیرَ الله»؟ غیر خدا رو به این دل وارد نکن. اگر وارد کردی، اگر محبت دیگران، اگر محبت دنیا و آن محبت‌هایی که در طول محبت خدا نیست را وارد کردی [خطاست]. ببینید آقا، اگر محبتی در طول محبت خدا باشد که آن خودِ محبت خداست؛ مثل محبت اهل‌بیت، مثل محبتی که انسان به دستور خدا پدر و مادر، فرزند و همسر رو دوست دارد. این‌ها محبت‌هایی است که در طول محبت خدا به آن‌ها دستور داده شده است. اصلاً خدا خودش می‌فرماید: «جَعَلَ بَیْنَکُمْ مَوَدَّةً وَ رَحْمَةً»؛ یعنی من این رو قرار دادم. این‌ها مزاحم نیست.\nاما محبت‌هایی که مزاحم است، مثل محبت مال و محبت مقام که انسان رو از اون دستورات الهی باز می‌دارد. محبت مال باعث می‌شود انسان خدای نکرده حقوق واجب مالش رو ندهد، یک خمس را حاضر نیست بدهد؛ این دل، دلی است که مبتلا به محبت غیر خدا شده است. یا حاضر است برای این مقامش هر خلافی رو مرتکب بشود؛ این‌ها محبت‌های غیر الهی است.\nغرضم این بود که ما بی‌خبریم؛ این‌ها «اغیاری» است که ما در این دل جا دادیم و در نتیجه، آن دل را از حقیقت خودش محجوب کردیم و کنار بردیم. یک تشبیه خیلی زیبایی دارند نسبت به دلی که محجوب شده و دلی که به اسارت درآمده است؛ می‌فرمایند مثال دلی که به اسارت درآمده، مثال آبی است که در «گِل» محبوس شده است. شما ببینید یک مقدار گِل روی آب ریختند و اطرافش رو گِل گرفته است؛ این آب محبوس در گِل است. این آب دلش می‌خواهد برود به دریا وصل بشود و به دریا بریزد، اما این گِل پای آب رو بسته و نمی‌گذارد که او حرکت بکند. بلکه این گِل‌ها دارند این آب رو به خودشون می‌کشند و جذب می‌کنند. کم‌کم این آب جذب گِل می‌شود و از رسیدن به دریا محروم می‌گردد. کم‌کم می‌شود جزئی از گِل و آن آب دیگر از بین می‌رود.\nحالا عده‌ای هم این‌چنین‌اند؛ آن آبِ وجودشون جذب گِلِ این مادیات و دنیا می‌شود و کم‌کم جذب آن می‌گردد. و بعد قرآن می‌فرماید: «وَ قَدْ خَابَ مَنْ دَسَّاهَا»؛ چقدر خسران و ضرر کرد کسی که خود رو [در مادیات] دفن کرد و در این گِل‌ها اسیر و محجوب کرد.\nبه هر حال تا مادامی که انسان اسیر، محصور و محجوب هست، نمی‌تواند حرکت کند. شما در دعای شریف عرفه ابی‌عبدالله (ع) دارید که می‌فرماید: «هَا أَنَا ذَا یَا سَیِّدِی بَیْنَ یَدَیْکَ» و بعد می‌گوید: «خَاضِعاً ذَلِیلاً أَسِیراً حَقِیراً». خدایا من در محضر تو هستم اما «خاضعاً ذلیلاً»... غرضم این کلمه بود: «أسیراً». اسیر یعنی خدایا من محصور شدم (از ماده حصر). یعنی این گِل‌های دنیا من رو محصور کرده، این مادیات من رو به حصار درآورده و راه من رو بستند و نمی‌گذارند حرکت بکنم. حالا عصر عرفه است، آمده‌ام تا تو این حصار رو بشکنی و من رو از این حصار نجات بدهی.\nخلاصه اینکه تا انسان از دست تعلقات و اسارت‌ها آزاد نشود، به «بحر حقیقت» نمی‌تواند نائل بگردد. حالا اگر آن آبی که در گِل محصور است، با خودش فکر کند که من دریام و به دریا وصلم، این یک پنداری بیش نیست. ما هم اگر دلی که به تعبیر ابی‌عبدالله (ع) اسیر و محصور است را داشته باشیم و فکر کنیم دل همینی است که ما داریم و خیال کنیم این دلِ اهل معرفت است، این یک پنداری بیش نیست: «یَحْسَبُونَ أَنَّهُمْ یُحْسِنُونَ صُنْعاً»؛ این‌ها فکر می‌کنند خوب عمل می‌کنند ولی در قیامت می‌فهمند که نه، یک پنداری بیش نبوده است.\nبسیار خب، ان‌شاءالله در یک فرصت بعدی، راجع به این مراتب قلب نکات بیشتری عرض می‌کنم. هدف این است که این بحثِ شرح اسماء الله بتواند اثر عملی در زندگی ما داشته باشد و یک نتیجه عملی بگیریم؛ اینکه انسان خودش رو تطهیر بکند، اغیار رو بیرون کند و آن شرک رو از خودش دور کند تا از آسمان ملکوت سقوط نکند. ان‌شاءالله اگر توفیقی باشد نکات رو عرض می‌کنم.\nواقعاً در قرآن کریم، این مراتب دل برای ما بیان شده است. در آیات متعددی به این مراتب اشاره شده و شاید در حدود بیش از ۱۳۰ آیه در قرآن صحبت از «قلب و دل» شده است؛ این خیلی زیاد است. شما ببینید وجوب حج چقدر مهم است (حج که از ارکان است)، اما برای وجوب حج ما فقط یک بخشی از یک آیه رو داریم: «وَ لِلَّهِ عَلَى النَّاسِ حِجُّ الْبَیْتِ مَنِ اسْتَطَاعَ إِلَیْهِ سَبِیلاً»؛ تمام. کل وجوب حج از همین بخش آیه استفاده می‌شود. اما راجع به قلب، در ۱۳۰ آیه از آن اسم برده شده است. پس باید خیلی مهم باشد. خدا ان‌شاءالله توفیقمان بدهد.\nسُبْحَانَ رَبِّکَ رَبِّ الْعِزَّةِ عَمَّا یَصِفُونَ وَ سَلَامٌ عَلَى الْمُرْسَلِینَ وَ الْحَمْدُ لِلَّهِ رَبِّ الْعَالَمِینَ وَ صَلَّى اللَّهُ عَلَى مُحَمَّدٍ وَ آلِهِ الطَّاهِرِینَ."
  },
  {
    "id": "asma-033",
    "title": "شرح اسما حسنی - جلسه 33",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 33,
    "duration": "30 دقیقه",
    "audio": "",
    "text": "در ادامه، متن کامل و پاراگراف‌بندی شده سخنرانی حاج آقای سعادت‌فر در جلسه سی‌وسوم شرح اسما حسنا ارائه می‌شود:\nبسم الله الرحمن الرحیم. اللهم ایاک نعبد و ایاک نستعین.\nخب ادامه بحث شرح اسماء حسنای حق را عرض می‌کنم. عرض کردیم که اسماء حسنای الهی، آن اسماء متجلیه، همه آن‌ها در اسم شریف «الله» جمع‌اند. و اسم شریف الله هم که اسمی است که بر ذات حق تبارک و تعالی کأنه دلالت دارد و اسمی است برای آن ذاتی که حد و برهان و رسم و این‌ها ندارد. اما عرض کردیم این اسماء متجلیه را خدا برای ما نازل کرده است و خواسته است که ما به این حقایق و با این اسماء همراه بشویم. چرا در آن حدیث قدسی داریم «أطعنی عبدی»، بنده‌ام بیا به سمت من «تا اینکه اجعلک مثلی»، من تو را مثال و خلاصه شبیه به خودت قرار دهم.\nبله این اسماء حق تعالی ذات اوست، اما خدا فرمود من این‌ها را تعلیم دادم به آدم و به شما هم «واتقوا الله ویعلمکم الله»، تقوا داشته باشید به شما هم تعلیم می‌دهد. اما عرض کردم افسوس که ما نشناختیم قدر خودمون رو و قدر دل خودمون رو که مأوا و مسکن الهی است و حرم الهی است. این دل رو انسان به اغیار داده، به اغیار فروخته است کأنه و محل اغیار قرار داده است دیگر؛ خودش رو محبوس کرده، محصور کرده است. خب بگذریم.\nعرض کردم که این قلب آنقدر مهم است، در جلسه قبلمون، که نزدیک ۱۳۰ آیه در قرآن از اون، از قلب نام برده شده و حالا به انحاء مختلف خلاصه صحبت از قلب است. به این می‌رساند که جایگاه قلب انسان و آن روح انسان در چه جایگاهی است. اصلاً قرآن عرض کردم شما برای وجوب حج یک بخشی از یک آیه دارید. احکام دیگه، وجوب روزه فقط یک آیه است «کتب علیکم الصیام کما کتب علی الذین من قبلکم». خمس فقط یک آیه دارد. حالا بخش احکامیشون بیان شده در آیات متعددی، احکام حج رو؛ اما وجوب حج فقط همین است، وجوب روزه، وجوب خمس.\nاما در ۱۳۰ آیه صحبت از قلب شده. حالا بنده یک اشاره‌ای به برخی از این آیات خدمت شما بکنم. ببینید اولین به هر حال قلب و دلی که مطرح شده است در سوره مبارکه شعرا، آیات ۱۹۳ و ۱۹۴ که قلب رسول اکرم است: «نزل به الروح الامین علی قلبک»، قلب شخص تو بیاور «لتکون من المنذرین». که قلب شریف رسول اکرم محل نزول روح الامین و محل نزول قرآن «انا انزلناه فی لیله القدر» است. محل نزول قرآن است که می‌فرماید «سنلقی علیک قولاً ثقیلاً». ببینید ما قول ثقیل و قرآن عظیم رو بر تو القا می‌کنیم و وارد می‌کنیم.\nبنابراین به عبارت دیگر، آقا قلب رسول اکرم محل تفصیل اسرار وجود، وجود این عالم است از مبدأ تا منتها. قلب شریف حضرت محل این اسرار است و حضرت سرّالله است که ما که در زیارت امیرالمؤمنین که نفس رسول‌الله است و جان رسول‌الله است، اصلاً می‌گیم «یا سرّالله»، شما اسرار حقی، سرّالله‌اید. خب این که قلب رسول اکرم است که به هر حال انسان کامل است.\nاما در مقابل، حالا درست نقطه مقابل هم عرض بکنم، در سوره اعراف می‌فرماید آیه ۱۷۹: «و لقد ذرأنا لجهنم کثیراً من الجن و الانس لهم قلوب لا یفقهون بها». می‌فرماید خلاصه ذرأنا لجهنم، ذرأنا ببینید خلاصه وقتی پاشیده میشه یک بذری. این خلاصه می‌فرماید جمع زیادی از جن و انس هستند، هم جن و هم انس، که «لهم قلوب لا یفقهون بها». خلاصه دل‌هایی است که این‌ها با این دل‌ها هیچ درک نمی‌کنند، ادراک برای این دل‌ها این‌ها نیست.\nو این‌ها دل‌هایی دارند که باهاش درک نمی‌کنند و گویا اصلاً این‌ها دل ندارند و قلوبی برای آن‌ها نیست. و باز حالا در همین رابطه در سوره مبارکه حج آیه ۴۶ می‌فرماید: «فانها لا تعمی الابصار و لکن تعمی القلوب التی فی الصدور». می‌فرماید خلاصه این اعمال و گناهان، این‌ها میان چیکار می‌کنند؟ «تعمی القلوب التی فی الصدور»، چشم دل رو کور می‌کنند. بله کسی که گناه می‌کند «لا تعمی الابصار»، این بصر ظاهریش که مشکل ندارد، خوب هم می‌بیند و خوب می‌تواند اون گناه رو مشاهده بکند و ببیند و لذت ببرد؛ اما این سبب می‌شود که «تعمی القلوب التی فی الصدور»، اون دلشون رو نابینا می‌کند، دل رو ساقط می‌کند و از عالم ملکوت خودش پایین می‌کشد.\nیا در سوره مبارکه فصلت می‌فرماید عده‌ای هستند «قالوا قلوبنا فی اکنة مما تدعونا الیه»، گفتند این دل‌های پیامبر تو چی می‌گویی؟ ما اصلاً دل‌هامون نمی‌فهمه، تو یک حجاب و پرده‌ای است، اصلاً حرف‌های تو رو نمی‌فهمیم چی داری می‌گی. «اکنة» در یک پرده است، در یک حجاب است که نمی‌فهمیم.\nیا مثلاً ببینید در باز سوره مبارکه بقره آیه ۷۴ می‌فرماید: «ثم قست قلوبکم من بعد ذلک فهی کالحجاره او اشد قسوه». دل‌های یک عده قساوت پیدا می‌کند، مثل سنگ میشه، یعنی نفوذناپذیر. قساوت وقتی است که انسان در برابر عوامل معنوی متأثر نمی‌شود و اثر نمی‌گذارد. موعظه می‌شنود، نصیحت رو می‌شنوه، آیات رو می‌بیند. شما الان می‌بینید طرف آمده در تشییع جنازه شرکت کرده با یک وضعیت نابسامانی، مثلاً یک خانم گاهی اوقات با یک بی‌حجابی که خب این فکر نمی‌کند آقا این مردن است، تو در تشییع آمدی، فردا کسی هم دارن تو رو تشییع می‌کنند.\nیا متأسفانه این روزها حتی ببینید این‌ها میاد عکس‌ها مثلاً آمده عکس یک خانم رو بدون حجابی که داشت روی سنگ قبرش هم گذاشته است که این دائماً هر نامحرمی او رو می‌بیند، این معذب است توی قبر واقعاً. حالا بگذرم بحث ما این نبود. غرضم این بود که دل‌های عده‌ای مثل سنگ می‌شن، نفوذناپذیر می‌شن و قرآن می‌گوید بله «او اشد قسوه»، بلکه این قساوتش و سختی و نفوذناپذیریش از سنگ‌ها هم بیشتر می‌شود که بعد در ادامه آیه می‌فرماید بعضی از این سنگ‌ها هستند که از خشیت خدا منفجر می‌شوند.\nپس بنابراین بعضی از دل‌ها هستند که اصلاً روی به سمت کمال و رشد اصلاً ندارند، در یک قساوتی به سر می‌برند و سقوط کردند و از اصل خودشون فاصله گرفتند، باز شدند دیگه. این‌ها حالا عرض کردم نزدیک ۱۳۰ آیه در قرآن داریم که راجع به قلب هست. حالا اشاراتی در این‌ها نسبت به قلوب خدمت شما داشتیم. خدا ان‌شاءالله دل‌های ما را از این عمی قلب، از این قساوت قلب و از اینکه دل‌ها در یک اكنه و حجاب و پرده باشد، ان‌شاءالله نجات بدهد.\nسبحان ربک رب العزه عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-034",
    "title": "شرح اسما حسنی - جلسه 34",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 34,
    "duration": "30 دقیقه",
    "audio": "",
    "text": "در ادامه متن پیاده‌سازی شده سخنرانی حاج آقای سعادت‌فر در جلسه ۳۴ام شرح اسما حسنی، با موضوع اسم جلاله «الله» تقدیم می‌شود:\nمقدمه و جایگاه اسما حسنی بسم‌الله الرحمن الرحیم. اللهم ایاک نعبد و ایاک نستعین. ادامه شرح اسماء حسنای خدای متعال را که راجع به اسم جلاله «الله» بود، خدمت شما عرض کنم. عرض کردیم اسماء حسنای حق، یعنی آن حقایق عینی هستند که با آن حقایق عینی، این عالم را خلق فرموده است و ذرات این عالم، مظاهری از آن حقایق عینی و از آن اسماء حق هستند.\nتعلیم اسما به خلیفه الهی این اسماء حق و این حقایق را انسان که خلیفت‌الله است، خداوند آن‌ها را به خلیفه خودش تعلیم فرمود و خلیفه حق است که همه این اسماء را داراست. اگر فرمود «إِنِّی جاعِلٌ فِی الْأَرْضِ خَلِیفَةً»، یعنی آن موجودی که صاحب این اسماء است و آن موجودی که به برکت این اسماء مقام خلافت پیدا کرده است و این شرافت به او عطا شده است که او خلیفت‌الله باشد. چون اگر موجودی دارای این اسماء (مقصود همه اسماء) نباشد، خلیفه محسوب نمی‌شود؛ چون خلیفه در حکم مستخلف‌عنه است، پس باید همه این اسماء را دارا باشد.\nعلت سجده ملائکه بر انسان علت اینکه حضرات ملائکه با توجه به آن وجودات روحانی و مجردی که دارند و معصوم‌اند، اما در عین حال مقام خلافت را ندارند، این است که آن‌ها صاحب این اسماء نیستند. در آن امر خدای سبحان نسبت به حضرات ملائکه و نسبت به سجده و بعد آن اطلاعی که حضرات ملائکه پیدا کردند از خلقت انسان و سوالی که کردند و جوابی که خدای سبحان به آن‌ها داد، سپس به ملائکه فرمود «عرضه بدار این اسماء را بر آن‌ها»، وقتی که آن‌ها این اسماء را دیدند، اقرار کردند که «خدایا، خلاصه ما حضرتت علیم به این امور هستی». خلاصه سجده ملائکه بر خلیفت‌الله به برکت وجود این اسماء حق‌تبارک و تعالی بود؛ یعنی در حقیقت آن‌ها سجده بر اسماء حق کردند. چون انسان کاملی که فانی در ذات الهی است و خودیتی ندارد، او دیگر اسماء حق است. به همین خاطر امام صادق (علیه افضل سلام الله) فرمودند: «نحن الاسماء الحسنی»؛ چون آن‌ها از خود دیگر خودیتی ندارند و با آن شراب طهوری که خدای سبحان به آن‌ها عطا فرموده است، آن‌ها فناء محض‌اند، پس در نتیجه اسماء حق محسوب می‌شوند؛ اسماء تکوینی حق هستند آن‌ها.\nمراتب خلافت در انسان‌ها غرض این است که پس این اسماء و حقایق، از آنِ انسانی است که خلیفه اوست و این مقام خلافت را خدای سبحان به صورت کلی بیان فرمود: «إِنِّی جاعِلٌ فِی الْأَرْضِ خَلِیفَةً». هر انسانی که بتواند مظهریتی از این اسماء را پیدا بکند، به همان نسبت و میزان مقام خلافت را پیدا می‌کند. حالا انسان کامل که «نحن الاسماء الحسنی» است و همه اسماء را دارد، خلیفه اعظم و اکمل و اتم خدای سبحان است و بقیه انسان‌ها و کسانی که مراتبی از این اسماء را دارند، به همان میزان مقام خلافت را دارند.\nقلب، ظرف تجلی اسماء الهی پس عرض کردیم در شرح این اسماء، می‌بایست انسان به این حقیقت توجه پیدا بکند و عرض کردیم مراد به «احصاء» همین معناست؛ ضبط و احاطه بر این اسماء است. اینکه انسان این اسماء را در وجود خودش ضبط کند و با این حقایق همراه بشود. این نکته را هم متذکر شدیم که قلب انسان لطیفه‌ای است که این استعداد و ظرفیت و قابلیت را خدا به او عطا کرده است که بتواند این مظهریت را پیدا بکند و بتواند ظرف این اسماء حق قرار بگیرد.\nببینید، در جلسه قبلمان عرض کردم خدای سبحان به رسول اکرمش خطاب می‌فرماید که: «نَزَلَ بِهِ الرُّوحُ الْأَمِینُ * عَلَى قَلْبِکَ لِتَکُونَ مِنَ الْمُنْذِرِینَ». اگر قلب رسول اکرم ظرف نزول روح‌الامین است، ظرف نزول وحی الهی است و ظرف نزول قول ثقیل و قرآن کریم است، پس این دل این‌چنین است. حالا ماها متأسفانه قدر این موهبت الهی را نسبت به خودمان نمی‌دانیم و نمی‌دانیم چه گوهر گرانبهایی را داریم و چقدر آن را با ثمن بخس فروخته‌ایم و به دیگران داده‌ایم. حدود ۳۳۰ آیه در قرآن کریم نسبت به قلب انسان و آیاتی وارد شده است و این اهمیت قلب را می‌رساند.\nحقیقت قلب و تقلب آن قلب در واقع مبدأ حرکت است؛ همان‌طور که این قلب مادی ما که در سینه ماست، منبع حیات و حرکت است و با او این حرکت جاری و ساری در آن بدن جسمانی و در مملکت بدن ما می‌شود، قلب باطنی ما هم آن روح مجردی است که منبع حیات معنوی ماست و از اوست که این حیات معنوی ساری و جاری است. در واقع آن روح ما که به اعتباری به آن قلب گفته می‌شود، به خاطر آن حرکتی است که در اوست و «تقلبی» است که در اوست؛ یعنی دگرگونی که پیدا می‌شود.\nاین نکته بسیار شریف است، دقت کنید؛ قرآن کریم می‌فرماید: «یَسْئَلُهُ مَنْ فِی السَّماواتِ وَ الْأَرْضِ کُلَّ یَوْمٍ هُوَ فِی شَأْنٍ». ذات اقدس الهی در هر آنی در تجلی جدید است. انسانی که این تجلیات حق را دریافت می‌کند، پس دائماً در حرکت و دگرگونی و تقلب است؛ قلب است. یعنی به این معنا که در این آن، این تجلی را که پیدا کرد، آنِ قبلی نداشت، پس این متحول شد، این دگرگون شد؛ این قلب است که او را دارد حرکت می‌دهد و پیش می‌برد و این تجلیات را می‌بیند.\nسقوط و تقلب‌های نزولی قلب البته از آن طرف هم اگر نعوذبالله انسان سیر قهقرایی پیدا بکند، به همین صورت دارد تقلب پیدا می‌کند و سقوط پیدا می‌کند. گاهی «کالأنعام» می‌شود، گاهی «أضلّ» از حیوان می‌شود و گاهی «کالحجاره» می‌شود، مانند سنگ می‌شود و گاهی «أشدّ قسوة» می‌شود، سخت‌تر از سنگ هم می‌شود؛ این‌ها دیگر تقلبات قلب است.\nسبحان ربک رب العزة عما یصفون و سلام علی المرسلین و الحمد لله رب العالمین و صلی الله علی محمد و آله الطاهرین."
  },
  {
    "id": "asma-035",
    "title": "شرح اسما حسنی - جلسه 35",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 35,
    "duration": "30 دقیقه",
    "audio": "",
    "text": "متن زیر، پیاده‌سازی دقیق و کامل سخنرانی حاج آقا سعادت‌فر در جلسه سی‌وپنجم از سلسله جلسات شرح اسماء حسنی است که با موضوع «قلب سلیم و تجلی اسماء حق» ارائه شده است:\nبسم الله الرحمن الرحیم اللهم ایاک نعبد و ایاک نستعین\nادامه‌ی شرح اسماء حق را که به‌خصوص اسم جلاله‌ی حق را داشتیم، خدمت شما عرض بکنم. عرض کردیم که انسان دارای گوهر و لطیفه‌ی گرانبهایی به نام «قلب» است که او می‌تواند موطن و وطنِ این اسماء حق بشود؛ و این قلب، «حرم‌الله» باشد و خداوند بر این حرم تجلی بکند و آن اسماء حق را، این حقایق را دارا بشود.\nو عرض کردیم به اعتبار همین تحولات و دگرگونی‌هایی است که قلب پیدا می‌کند، به این روح انسانی «قلب» گفته شده است. و از همین جهت، گاهی قلب متصف به «سلامت» می‌شود، گاهی متصف به «غلظت» می‌شود، گاهی متصف به «تکبر» می‌شود، می‌بینید گاهی متصف به «اوج» می‌شود، گاهی متصف به «جباریت» می‌شود، گاهی متصف به «آثِمٌ قَلْبُهُ» (یک قلب گناهکار) می‌شود، گاهی متصف به «اطمینان» می‌شود (وَقَلْبُهُ مُطْمَئِنٌّ بِالْإِیمَانِ)، گاهی متصف به «مرض» می‌شود (فِی قُلُوبِهِمْ مَرَضٌ)، گاهی متصف به «مُنیب» می‌شود (بِقَلْبٍ مُنِیبٍ - با قلب منیب می‌آید)، گاهی متصف به «زیغ» می‌شود (یَزِیغُ قُلُوبُ فَرِیقٍ)، گاهی مبتلا به «قساوت» می‌شود. این‌ها همه تحولاتی است که قلب انسانی پیدا می‌کند و به همین خاطر عرض کردیم به آن «قلب» گفته شده است.\nحالا یک نکته را اینجا بنده عرض بکنم؛ عرض کردیم که این تحولات است که این دگرگونی‌ها را در انسان ایجاد می‌کند. و اما اگر قلب انسان، آن سلامت و صورت اصلی خودش را حفظ بکند، به چنین قلبی گفته می‌شود: «قلب سلیم». ببینید آقا، «سلامت» در موردی اطلاق می‌گردد که انسان صورت اصلی خود را حفظ بکند. شما در سلامت جسمانی، یعنی جسمی که صورت اصلی خودش را هنوز حفظ کرده است. قلبِ سالم همان کاری را که روز اول و بدو تولد مثلاً داشته، همان‌جور است. اما اگر این قلب دچار یک آسیب شده است، پس آن صورت اصلی خودش را دیگر دارا نیست. عروق ما اگر آن صورت اصلی خودشان را دیگر دارا نیستند، تنگ شده‌اند، نمی‌دانم عضلات جدار آن‌ها سفت شده، این‌ها دیگر آن صورت اصلی خود را دارا نیست. مغز ببینید وقتی مشکل پیدا کرده، نمی‌دانم عارضه‌ای دارد، کوچک دارد می‌شود، پس صورت اصلی خودش را ندارد. چشم هم همین‌طور، وقتی نور او کم می‌شود، یعنی دیگر سلامت اولیه‌ی خودش را... این چشم، چشمِ سلیم دیگر نیست.\nپس قلب سلیم هم یعنی قلبی که صورت اصلی خودش را حفظ کرده است. شاید این تعریف، یک تعریف ساده اما بسیار عمیقی است که اگر انسان این تعریف را برای خودش نگه بدارد، می‌تواند از پرتو او بهره ببرد. اگر قرآن کریم در سوره‌ی مبارکه‌ی صافات (آیات ۸۳ و ۸۴) می‌فرماید: «وَإِنَّ مِنْ شِیعَتِهِ لَإِبْرَاهِیمَ * إِذْ جَاءَ رَبَّهُ بِقَلْبٍ سَلِیمٍ»؛ می‌گوید ابراهیم قلبش سلیم بود، یعنی او صورت اصلی که خدا «فِطْرَتَ اللَّهِ الَّتِی فَطَرَ النَّاسَ عَلَیْهَا» [بود] را حفظ کرد. اما انسانی که مبتلا به گناه می‌شود و می‌آید قلب خودش را محجوب می‌کند، این آن صورت اصلی و فطرت خودش را دگرگون کرده است؛ دیگر قلب این سلیم نیست.\nو بعد قرآن می‌فرماید: «یَوْمَ لَا یَنْفَعُ مَالٌ وَلَا بَنُونَ» (سوره‌ی مبارکه‌ی شعرا، آیات ۸۸ و ۸۹)؛ می‌فرماید روزی که مال و فرزند سودی به حال انسان ندارد. چرا؟ هر کسی در واقع آنجا دیگر فرد آمده، دیگر رابطه‌ها از بین رفته، «لَا أَنْسَابَ بَیْنَهُمْ»؛ در قیامت نسب نیست که بگوید فرزند این پدر است، این‌ها دیگر نسب‌ها نیست، فردند. غرض این‌که می‌فرماید در قیامت این مال و فرزند نفع ندارد، «إِلَّا مَنْ أَتَى اللَّهَ بِقَلْبٍ سَلِیمٍ»؛ مگر کسی که با آن قلبی که صورت اصلی خودش را حفظ کرده بیاید. همین‌جا یک نکته عرض بکنم: قلبی که صورت اصلی خودش را حفظ کرده است، این قلب موطن اسماء حق می‌شود و آن اسماء حق بر او تجلی می‌کند؛ و این قلب است که می‌تواند بگوید «نحن الاسماء الحسنی»، ما اسمائیم. اما اگر این قلب سقوط کرد و ساقط شد و بیمار شد، «فِی قُلُوبِهِمْ مَرَضٌ» شد، آن سلامت خودش را از دست داد، این قابلیت را از دست می‌دهد، مگر آن که بیاید دوباره آن سلامت خودش را... برگردد، درمان بکند خودش را.\nو خدای سبحان همان‌طور که در امور جسمانی راه درمان قرار داده است، در امور باطنی و معنوی ما هم راه درمان قرار داده است. و «توبه» یک راه درمانی است؛ درمان روح است، درمان قلب است. یعنی قلبی که ناسالم شده است، همان‌طور که قلب جسمانی‌مان وقتی مشکل پیدا بکند به نزد متخصصش می‌رویم و می‌خواهیم ما را درمان بکند، حالا قلب روحانی ما هم اگر دچار بیماری و مشکل شده است، می‌بایست انسان بیاید در محضر قلب سلیمی که او طبیب است، زانو بزند. و به شاید بر همین اساس است خدا به پیامبر می‌فرماید: «وَلَوْ أَنَّهُمْ إِذْ ظَلَمُوا أَنْفُسَهُمْ جَاءُوکَ»؛ پیامبر اگر کسانی که به خودشون ظلم کردند در اثر مراعات نکردن بهداشت معنوی -همان‌طور که اگر بهداشت ظاهری مراعات نشود قلب ظاهری مشکل پیدا می‌کند- آن در واقع بهداشت معنوی هم اگر انسان مراعات نکرد، خب قلب باطنی او دچار مشکل می‌شود، حالا اگر کسانی که «ظَلَمُوا أَنْفُسَهُمْ»، به خودشون ظلم کردند، «جَاءُوکَ»؛ آمدند خدمت شما و راه درمان خواستند؛ «فَاسْتَغْفَرُوا اللَّهَ»؛ استغفار، طلبِ درمان است آقا، ساده‌تر عرض بکنیم. گاهی ما یک برداشت‌هایی از بعضی از کلمات می‌کنیم خیلی برامون حالا بار معنوی ندارد؛ آقا استغفار یعنی درخواست درمان. خدایا قلبم بیماره، آمدم درمانش بکنید. حالا آمده خدمت رسول اکرم، «فَاسْتَغْفَرُوا اللَّهَ»؛ طلب درمان دارد. حالا «وَاسْتَغْفَرَ لَهُمُ الرَّسُولُ»؛ ای پیغمبر او رو درمان بکند، خدا شفای این قلب رو قرار می‌دهد؛ «لَوَجَدُوا اللَّهَ تَوَّابًا رَحِیمًا». خدا را تواب و رحیم می‌یابد، یعنی درمان او ثمر‌بخش می‌شود و خداوند شفا را در این دل قرار می‌دهد. و قرآن که می‌فرماید این شفای دل‌هاست، خدا در واقع «شافی» است، شفا می‌دهد. شافی بودن خدا که فقط مربوط به جسم ما نیست، مربوط به باطن روح ما هم هست. بعد این روح و این قلب می‌شود موطن آن اسماء حق‌تبارک‌وتعالی.\nسُبْحَانَ رَبِّکَ رَبِّ الْعِزَّةِ عَمَّا یَصِفُونَ * وَسَلَامٌ عَلَى الْمُرْسَلِینَ * وَالْحَمْدُ لِلَّهِ رَبِّ الْعَالَمِینَ و صلی الله علی محمد و آله الطاهرین"
  },
  {
    "id": "asma-036",
    "title": "شرح اسما حسنی - جلسه 36",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 36,
    "duration": "30 دقیقه",
    "audio": "",
    "text": "متن زیر پیاده‌سازی دقیق و کامل سخنرانی جلسه ۳۶ام شرح اسماء حسنای استاد سعادت‌فر است که طبق درخواست شما پاراگراف‌بندی شده است:\nبسم الله الرحمن الرحیم اللهم ایاک نعبد و ایاک نستعین\nادامه بحث شرح اسماء حسنای حق را عرض بکنم. عرض شد که به هر حال، قلب ما موطن اسمای حق است، به شرط آنکه آن صورت اصلی خودش را نگه دارد. و اما اگر از صورت اصلی خودش خارج شد، که اصطلاحاً از آن تعبیر می‌کنیم به «مرض»، این دیگر آن قابلیت خودش را از دست می‌دهد و نمی‌تواند؛ مگر آنکه انسان بیاید درمان بکند.\nعرض کردیم «استغفار» (باب استفعال)، طلبِ درمان است. وقتی می‌آییم عرض می‌کنیم استغفار، «غفران» به معنای درخواستِ پاکی و محو آن آثار سوءِ اعمال است. یعنی آمده‌ایم که: خدایا! این بیماری‌های دل من را، این سوءحجاب‌های دلی که دل من را بیمار کرده، محجوب کرده و از صورت اصلی خودش خارج کرده است، این دل من را سالم بگردان.\nو اگر خدای متعال با اسم «سلام»اش بر بنده‌اش تجلی بکند، قلب او را سلامت می‌بخشد و او را سالمش می‌کند. وقتی که این قلب به صورت اصلی و سلامت خودش برگشت، در این صورت است که ظرفیت و قابلیت اسمای حق را پیدا می‌کند.\nدر این آیه سوره مطففین (آیه ۱۴)، ببینید می‌فرماید: «کَلَّا بَلْ رَانَ عَلَىٰ قُلُوبِهِمْ مَا کَانُوا یَکْسِبُونَ». «رِین» ببینید آقا، آن در واقع زنگاری است که بر دل می‌نشیند. رسول اکرم (ص) فرمودند: «انّ القلوبَ تَصْدَأ»؛ این دل‌های شما زنگار می‌گیرد، همان‌طوری که آهن زنگار می‌گیرد. وقتی که این دل زنگار گرفت، دیگر ببینید آن صورت اصلی خودش را از دست می‌دهد، مقاومت خودش را از دست می‌دهد.\nشما یک آهنی را ببینید که زنگ می‌زند، دارد آن ورقه‌ها و خلاصه آن مولکول‌های این آهن است که دارد از او جدا می‌شود و ریزش پیدا می‌کند. این زنگاری که می‌ریزد، دارد آن مولکول‌های آهن است دیگر؛ و همین‌طور کم‌کم می‌بینید گاهی وقت‌ها این آهن آن‌قدر لاغر می‌شود که دیگر آن مقاومت خودش را از دست می‌دهد. دل ما هم همچنین است؛ وقتی زنگار گرفت یعنی آن هویت و موجودیت خودش را دارد از دست می‌دهد. و وقتی هویت خودش را از دست داد، گاهی به قدری می‌شود که دیگر مقاومت ندارد، دیگر اصلاً روحی باقی نمانده است، می‌شود: «أَمَاتَ قَلْبِی عَظِیمُ جِنَایَتِی»؛ اصلاً می‌میرد دیگر. قلب مرده، مرده است و دیگر کارآیی ندارد، دیگر از او کاری ساخته نیست.\nپس «کَلَّا بَلْ رَانَ عَلَىٰ قُلُوبِهِمْ». بعد این «رِین»ها از کجا می‌آیند؟ این زنگارها می‌آیند؟ ببینید، همان‌طور که در آهنِ بیرونی، زنگارها از خودِ او نیست، از بیرون می‌آید؛ وقتی رطوبت آمد، با این هوا ترکیب شد، سبب می‌شود که این مولکول‌های آهن زنگ می‌زنند و آن آب اثر می‌گذارد روی آن. پس از خارج است، از بیرون است. حالا دل انسان هم این‌چنین است؛ قرآن می‌گوید «رِینِ» او از بیرون آمده، از کجا آمده است؟ «مَا کَانُوا یَکْسِبُونَ»؛ از آن‌چه خودتان عمل کردید. شما ببینید وقتی آهن را انسان حفظ نکرد، در معرض رطوبت و آب قرار داد، باران قرار داد، خب این آهن زنگ می‌زند؛ اما اگر شما یک آهن را حفظش کنید، در یک انبار سرپوشیده‌ای نگه بدارید، ممکن است سال‌ها بماند و هیچ زنگاری را هم نزند. یا اگر او را آمدید محفوظش کردید، رنگ‌آمیزی‌اش کردید، بر او پوششی قرار دادید، نگذاشتید وارد بشود. حالا دل انسان هم پس بنابراین «کَلَّا بَلْ رَانَ عَلَىٰ قُلُوبِهِمْ»؛ ببینید «عَلَی قُلُوبِهِم»، این رین‌ها عارض شدند بر دل او، نبودند، این‌ها جزو او نیستند؛ «مَا کَانُوا یَکْسِبُونَ»، این‌ها به خاطر آن اعمالی که انجام دادند، دلشان دچار این رین‌ها و زنگارها شد.\nو صورت اصلی خودش را از دست داد، در نتیجه دیگر محل تجلی اسمای حق نمی‌تواند واقع بشود. و دلی که اسمای حق را ندارد، یعنی نور ندارد. و در قیامت این دل دیگر نابیناست، این دل کور است: «مَنْ أَعْرَضَ عَنْ ذِکْرِی فَإِنَّ لَهُ مَعِیشَةً ضَنْکًا وَنَحْشُرُهُ یَوْمَ الْقِیَامَةِ أَعْمَىٰ». قرآن فرمود آن‌هایی که از یاد من اعراض می‌کنند، این‌ها کور می‌شوند و در قیامت با کوری می‌آیند. بعد ابتدا اعتراض می‌کنند بر خدای سبحان، می‌گویند خدایا ما چشم داشتیم، ما بینا بودیم، چرا ما کور آمدیم؟ یک کلمه قرآن جواب می‌دهد: «کَذَلِکَ»؛ فرمود نه، تو بینا نبودی، تو در همان دنیا کور شدی و با کوری آمدی.\nهمان‌طور که اگر کسی «جاءَ رَبَّهُ بِقَلْبٍ سَلِیمٍ»، عده‌ای با قلب سلیم می‌آیند، تو با قلب کور آمدی، با قلب بیمار آمدی، با قلبِ رین‌گرفته آمدی. و بعد در ادامه این آیه ببینید وقتی خدا می‌فرماید «کَلَّا بَلْ رَانَ عَلَىٰ قُلُوبِهِمْ مَا کَانُوا یَکْسِبُونَ»، و بعد این‌ها «کَلَّا إِنَّهُمْ عَنْ رَبِّهِمْ یَوْمَئِذٍ لَمَحْجُوبُونَ»؛ بعد این‌ها در قیامت دیگر محجوب‌اند. این قلب، یک زنگار رویش کشیده شده، آن صورت خودش را ندارد، در حجابِ زنگ است فعلاً؛ پس این از رب محجوب است. دیگر لیاقت دیدن خلاصه وجه و جمال و جلال حق را ندارد دیگر. و بهشت اگر مظهر ظهور آن جلال و جمال حق است، خب این محروم است دیگر، نمی‌تواند به بهشت وارد بشود دیگر.\nپس این‌ها نکاتی است آقا که باید در شرح اسماء حسنی به آن توجه کرد. که این اسماء، عرض کردم مهم برای ما این شرح اسماء این اثر را داشته باشد، آثار عملی؛ اگر «اسم‌الله‌الاکبر» و این لفظ جلاله امامِ همه اسمای حق است، خب این اسماء عرض کردیم «عَلَّمَ آدَمَ الْأَسْمَاءَ کُلَّهَا»؛ این‌ها را خدا تعلیم به خلیفه‌اش داده است، به انسان داده است و خواسته است این انسان به این مقام بار پیدا بکند.\nامیدواریم که خدای عزوجل این به هر حال بصیرت را روزی‌مان بکند و این «معرفت نفس» را به ما عطا بکند. آقا چرا امیرالمؤمنین فرمودند: «معرفةُ النفسِ أنفعُ المعارفِ» است؟ سودمندترین معارف، معرفت نفس است. چون وقتی اگر تو خودت را بشناسی، بفهمی من قلبم موطن اسمای الله تبارک و تعالی است، نمی‌آیی او را دیگر خلاصه مبتلا به این بیماری‌ها بکنی و او را از آن سلامت اصلی خودش محروم بکنی؛ مواظبت می‌کنی از او، مراقبه می‌کنی از او، تا اینکه او بتواند آن موطن و جایگاه اصلی خودش را داشته باشد. ان‌شاءالله خدا روزی‌مان بفرماید.\nسُبْحَانَ رَبِّکَ رَبِّ الْعِزَّةِ عَمَّا یَصِفُونَ وَسَلَامٌ عَلَى الْمُرْسَلِینَ وَالْحَمْدُ لِلَّهِ رَبِّ الْعَالَمِینَ وَ صَلَّی اللهُ علی مُحَمَّدٍ وَ آلِهِ الطّاهِرین."
  },
  {
    "id": "asma-037",
    "title": "شرح اسما حسنی - جلسه 37",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 37,
    "duration": "30 دقیقه",
    "audio": "",
    "text": "در ادامه، متن کامل سخنرانی جلسه ۳۷ام شرح اسما الحسنی توسط استاد سعادت‌فر ارائه می‌گردد:\nبسم الله الرحمن الرحیم. اللهم ایاک نعبد و ایاک نستعین. ادامه شرح اسمای حق را عرض بکنیم. عرض کردیم این شرح‌ها، این گفتگوها و این شنودها که امیدواریم خدای متعال آن‌ها را برای خودش قرار بدهد، زمانی اثربخش است که ما در یک مقام عملی قرار بدهیم؛ مقام علمی تنها که فایده‌ای ندارد. گاهی اوقات این علم، حجاب اکبر می‌شود نسبت به انسان. حالا بر فرض انسان بداند، ولی اگر عمل نکرد چه فایده؟ و بعد در قیامت مایه حسرت اوست. چرا که داریم در قیامت بیشترین حسرت از آنِ کسی است که حالا یک سخن را دانسته و گفته، اما خودش عامل به آن نبوده و عمل نکرده است. پس بنابراین، آقا نباید انسان ذهن خودش را فقط خزینه یک سری علوم بکند و وقتی هم از دنیا رفت، این‌ها را در همین دنیا بگذارد و برود.\nاما اگر نه، این علوم برای او جنبه عملی پیدا کرد و با او یکی شد، دیگر او مالک آن‌هاست، ملکه آن‌ها می‌شود و با از دنیا رفتن و مرگ، این‌ها که مال روح بوده، روح هم که مرگ ندارد. ببینید آنچه مربوط به جسم ماست با مرگ از ما جدا می‌شود؛ این بدن مادی خب جدا می‌شود، اما چیزی که متعلق به روح شد، باقی می‌ماند. حالا اعمال ما که با روح ما و آن قلب ما همراه می‌شوند، خوب باشند یا بد، با ما می‌آیند. عده‌ای «جَاءَ بِقَلْبٍ سَلِیمٍ»، با یک قلب سالم می‌آیند؛ عده‌ای هم با قلب مریضی، با قلب بیماری می‌آیند.\nپس این نکاتی است که باید در شرح اسما به آن‌ها توجه کرد تا این اسمایی که خدا تعلیم فرموده است به آدم، پس این ابنای آدم، فرزندان آدم هم می‌توانند مورد این تعلیم حق واقع بشوند که عرض کردیم خدای سبحان راه رسیدن به این تعلیمش را تقوا معرفی کرده است: «وَاتَّقُوا اللَّهَ ۖ وَیُعَلِّمُکُمُ اللَّه».\nبله، خب اما عرض کردیم که این قلوب است که موطن این است؛ اما شما ببینید در سوره مبارکه توبه، آیه ۱۲۵ می‌فرماید: «وَأَمَّا الَّذِینَ فِی قُلُوبِهِم مَّرَضٌ فَزَادَتْهُمْ رِجْسًا إِلَىٰ رِجْسِهِمْ وَمَاتُوا وَهُمْ کَافِرُونَ». پناه می‌بریم به خدا. خدا می‌فرماید اما آن‌هایی که دل‌هایشان را بیمار کردند، این قلب مریض شده است و از صورت اصلی خودش خارج شده دیگر، سلامت اولی خودش را دیگر از دست داد. اگر این‌ها دنبال درمان نیایند و بلکه بر آن راه خلاف و انحراف خودشان ادامه بدهند، دارد: «فَزَادَتْهُمْ رِجْسًا إِلَىٰ رِجْسِهِمْ».\nخب معلوم است این بیماری افزون می‌شود، رجسی به رجس دیگری وصل می‌شود، این بیماری پیشرفته می‌شود. واقعاً شما می‌بینید در همین طور این جسم ما، مظهر از آن حالات روحی ماست دیگر. شما می‌بینید در یک بیماری اگر انسان بیماری را درمان نکند، کم‌کم این بیماری سرایت می‌کند دیگر و تمام بدن را ای بسا فرا می‌گیرد؛ یک عفونت اگر درمان نشود وارد خون می‌شود و کل بدن را گرفتار می‌کند. پس اینجاست که «فَزَادَتْهُمْ رِجْسًا إِلَىٰ رِجْسِهِمْ».\nبعد نتیجه‌اش چه می‌شود؟ «وَمَاتُوا». موت آقا ببینید به معنای قطع است؛ یعنی وقتی که از این دنیا دیگر قطع ارتباط می‌کنند و می‌خواهند به آن موطن اصلی خودشان برگردند، «وَهُمْ کَافِرُونَ»؛ این‌ها با کفر می‌آیند. خب یک توضیح بنده عرض بکنم، آقا ببینید چرا خدای سبحان در اینجا می‌فرماید وقتی که این‌ها با آن رجس می‌آیند، یعنی با آن آلودگی می‌آیند و با آن بیماری می‌آیند، این‌ها از دنیا می‌روند در حالی که قرآن می‌گوید این‌ها کافرند؟ نفرموده در حالی که این‌ها مثلاً بیمارند می‌آیند، فرمود در حالی که این‌ها کافرند می‌آیند.\nبنده اینجا یک شاهدی از قرآن بیاورم که خدای متعال بر کسی که دلش مرده است، اطلاق کفر فرموده، او را کافر معرفی کرده است و کفار یعنی کسانی که دل‌هایشان مرده است. این آیه شریفه را ملاحظه بفرمایید در سوره مبارکه یاسین، وقتی که خدا می‌فرماید راجع به قرآن کریم: «وَمَا عَلَّمْنَاهُ الشِّعْرَ»، خدا می‌گوید ما هرگز شعر و خلاصه به پیامبر نیاموختیم، این‌ها یک حقایقی است که دادیم، «وَمَا یَنبَغِی لَهُ»، و اصلاً شایسته مقام نبوت این نیست که ما بیاییم یک کأنَّ مطالب شعرگونه یاد او بدهیم. «إِنْ هُوَ إِلَّا ذِکْرٌ وَقُرْآنٌ مُّبِینٌ»، بلکه آنچه ما به پیغمبر دادیم این‌ها ذکرند، اسمای حق‌اند و این اسمای حق است که در قالب قرآن مبین به پیامبر داده شده و نازل شده است.\nبعد در آیه بعد می‌فرماید: «لِّیُنذِرَ مَن کَانَ حَیًّا». بعد می‌فرماید حالا از این قرآن مبین چه دسته‌ای از انسان‌ها بهره می‌برند؟ «لِّیُنذِرَ»، ببینید تا افرادی که حی هستند آن‌ها را پیامبر انذار بفرماید و این‌ها بتوانند از پرتو قرآن بهره ببرند. اما «وَیَحِقَّ الْقَوْلُ عَلَى الْکَافِرِینَ». خب اینجا ببینید قاعده‌اش این بود که وقتی خدا می‌فرماید «لِّیُنذِرَ مَن کَانَ حَیًّا»، آن‌هایی انذار می‌شوند که حیّ‌اند، بفرماید «یحق القول علی مثلاً الاموات». آن‌هایی که مرده‌اند که نمی‌توانند حرف بشنوند، آن‌ها را که پیغمبر نمی‌تواند مردگان را انذار بکند؛ کسی که از دنیا رفته دیگر رفته، مرده نمی‌شود انذارش کرد.\nاما اینجا خدای متعال به جای کلمه مثلاً اموات یا این که این‌ها میتین هستند، آمده است «کافرین» را به کار برده است. فرموده: «وَیَحِقَّ الْقَوْلُ عَلَى الْکَافِرِینَ». این جای اموات را خدا کافر گذاشته است. پس بنابراین اینجا هم در این آیه شریفه می‌بینید می‌فرماید: «فَزَادَتْهُمْ رِجْسًا إِلَىٰ رِجْسِهِمْ»، رجس این‌ها افزون می‌شود، «وَمَاتُوا وَهُمْ کَافِرُونَ». این‌ها با آن کفرشان، یعنی در واقع این‌ها میت بودند، در واقع حیات جسمی‌شان هم از آن‌ها گرفته شد.\nخیلی جالب است؛ «وَمَاتُوا وَهُمْ کَافِرُونَ». آقا ببینید ما خب یک حیات جسمی داریم که این مال دنیاست. حالا عده‌ای وقتی از دنیا می‌روند، فقط جسمشان خب از دنیا می‌رود، روحشان که حیات دارد. اما عده‌ای قبل از آن که حیات جسمی‌شان از آن‌ها گرفته بشود، حیات روحی‌شان گرفته شده؛ این‌ها روحشان مرده، اموات شده‌اند. «أماتَ قَلبی عَظیمُ جِنایتی»؛ این فقط یک لقلقه و خلاصه پایی روی زمین می‌کشیده با این جسمش، آن هم از او گرفته شد. پس این را باید توجه کرد که این بیماری اگر افزون شد، قلب را می‌میراند و دیگر از آن موطن خودش که می‌تواند موطن اسمای حق باشد، جدا می‌شود. خدا ان‌شاءالله همه‌مان را حفظ بفرماید.\n«سُبْحَانَ رَبِّکَ رَبِّ الْعِزَّةِ عَمَّا یَصِفُونَ * وَسَلَامٌ عَلَى الْمُرْسَلِینَ * وَالْحَمْدُ لِلَّهِ رَبِّ الْعَالَمِینَ» و صلی الله علی محمد و آله الطاهرین."
  },
  {
    "id": "asma-038",
    "title": "شرح اسما حسنی - جلسه 38",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 38,
    "duration": "30 دقیقه",
    "audio": "",
    "text": "بسم الله الرحمن الرحیم اللهم ایاک نعبد و ایاک نستعین\nادامه شرح اسما حق‌ تبارک و تعالی، به‌خصوص اسم شریف «جلاله» را عرض می‌کنیم. عرض کردیم اگر اسم جلاله حق‌ تبارک و تعالی، امامِ همه اسمای حسنی است و همه اسمای حسنای الهی کأنّه جمع شدند و شده است اسم شریف «الله»، این اسمای حسنی، اسمایی هستند که حقایق این عالم را تشکیل می‌دهند. و این حقایق هستند که خدای متعال آن‌ها را به انسان تعلیم فرمود: «وَ عَلَّمَ آدَمَ الْأَسْمَاءَ كُلَّهَا». همه این اسما را به جناب آدم تعلیم فرمود و این در هم عرض کردیم بسته نشده است و هر انسانی که اگر اهل تقوا شد، می‌تواند مظهرتی از این اسما را پیدا بکند و این را خدای سبحان اراده فرموده است.\nبعد عرض کردیم قلب انسان، گوهر لطیفی است که این استعداد و قابلیت و ظرفیت را خدا به او داده است؛ اما یک شرط دارد و آن این‌که آن بر آن صورت اصلی و سلامت فطری خودش باقی بماند. اما اگر از آن سلامت فطری خودش دور شد، دیگر آن ظرفیت را از دست می‌دهد.\nو چطور می‌شود که انسان آن سلامت فطری را از دست می‌دهد؟ عرض کردیم عمده چیزی که در واقع سبب این می‌شود که سلامت دل انسان به آن صورت اصلی‌اش از بین برود، معصیت خدا و کم‌کم کثرتِ عصیان و تراکمِ نقضِ عهدها و پیمان‌شکنی‌هایی که انسان با خدای متعال می‌کند، این سبب می‌شود که دل دچار قساوت بشود. و قساوتی که ببینید از بیماری‌های روحی است و بیماری‌های روح ماست و باعث می‌شود که دل بیمار بشود، «فِی قُلُوبِهِم مَّرَضٌ» بشود.\nو عرض کردیم در قرآن کریم بیش از ۱۳۰ آیه هست که در آن صحبت از دل شده است و مواردی از دل در آن بیان گردیده؛ من‌جمله از اموری که در قرآن کریم به آن اشاره شده این‌که ممکن است دل انسان بر اثر کثرت گناه و پیمان‌شکنی‌ها به مرحله‌ای برسد که دیگر بر دل او مُهر بخورد و قفل زده بشود. قرآن می‌فرماید: «أَفَلَا یَتَدَبَّرُونَ الْقُرْآنَ أَمْ عَلَی قُلُوبٍ أَقْفَالُهَا»؛ این هم یکی از آن آیاتی است که صحبت از قلب در آن شده؛ می‌فرماید عده‌ای بر دل‌هایشان قفل خورده است.\nیعنی ببینید آقا، وقتی در اثر کثرت گناه دیگر این دل بسته شده و محصور شده و قفل زده شده است، بعد ببینید آقا وقتی قلبی که محصور شد و قفل زده شد، این دیگر نه از درون می‌تواند جوششی داشته باشد نسبت به بیرون و نه از بیرون چیزی در او می‌تواند اثر بگذارد.\nیک مثال بنده عرض بکنم؛ شما یک انبار کالایی را در نظر بگیرید، یک انباری پر از کالاست؛ بعد اما آمدند این انبار را قفلش کردند؛ نه می‌شود از درون این انبار کالایی بیاید بیرون و نه می‌توان به درون آن کالایی را اضافه کرد و برد. حالا دلی هم که دچار در اثر کثرت گناه و قساوت قفل شده، پس بنابراین دیگر نه خلاصه می‌تواند خودش جوششی داشته باشد، حرکتی داشته باشد، صعود و کمالی را پیدا بکند و نه چیزی می‌شود به او وارد بشود؛ یعنی دلِ بسته دیگر نصیحت هم در او اثر نمی‌گذارد، موعظه هم اثر نمی‌کند.\nو این‌که قرآن در آیه شریفه دیگر می‌فرماید: «خَتَمَ اللَّهُ عَلَی قُلُوبِهِمْ»؛ خدا بر دل‌های این‌ها مُهر زده است، مختوم شده؛ یعنی بسته شده، مثل شما ببینید عرض کردم یک نامه‌ای را که پایانش بسته شده، دیگر نمی‌شود یک کلمه به او اضافه کرد و نه از او برداشت.\nو جالب است ببینید قرآن عده‌ای که دل آن‌ها مختوم شده بود و قفل زده شده بود، به پیامبران این‌جوری می‌گفتند: «سَوَاءٌ عَلَیْنَا أَوَعَظْتَ أَمْ لَمْ تَکُنْ مِنَ الْوَاعِظِینَ»؛ می‌گفتند پیامبر! فرقی نمی‌کند تو نصیحت بکنی یا نصیحت نکنی، برای ما فرقی نمی‌کند. هرچه زحمت بکشی، تلاش بکنی، صحبت کنی، این‌ها اثربخش برای ما نیست.\nیا خدای سبحان درباره آن‌ها می‌فرماید: «سَوَاءٌ عَلَیْهِمْ أَأَنْذَرْتَهُمْ أَمْ لَمْ تُنْذِرْهُمْ لَا یُؤْمِنُونَ»؛ خدا هم تأیید می‌کند، می‌گوید این دل‌هایی که مُهر زده شده دیگر چیزی به درون آن‌ها نمی‌تواند وارد بشود و اضافه بشود؛ «سَواءٌ عَلَیْهِمْ» فرقی ندارد؛ پیامبر تو «أَ أَنْذَرْتَهُمْ» انذار کنی آن‌ها را، صحبت کنی، بترسانی و نصیحت کنی «أَمْ لَمْ تُنْذِرْهُمْ» یا این‌که نه اصلاً آن‌ها را رهایشان بکنی؛ به هر حال آن‌ها «لا یُؤْمِنُونَ»؛ آن‌ها ایمان نخواهند آورد.\nخب پس به هر حال ببینید، خدا نکند که انسانی دچار این قساوتی که منجر به قفل شدن دل او می‌شود بگردد؛ و اگر بشود کأنّه دیگر آغاز هلاکت و شقاوت اوست دیگر. و بنده عرض کردم آقا همین پیمان‌شکنی‌هایی که انسان با خدا دارد، آخه ببینید قرآن می‌فرماید: «أَلَمْ أَعْهَدْ إِلَیْکُمْ یَا بَنِی آدَمَ»؛ ای فرزند آدم مگر من از تو عهد نگرفتم که شیطان را پرستش نکنید؟ و بعد در مقابل «وَأَنِ اعْبُدُونِی». حالا این نقض عهدها که حالا ما به صورت کلی اگر بخواهیم نامی بر آن بگذاریم می‌گوییم معصیت. معصیت یعنی نقض عهد با خدا، پیمان‌شکنی با خدا؛ بعد این‌ها می‌شود که انسان را به خلاصه قساوت و قفل می‌رساند.\nشما ببینید در این آیه شریفه که در سوره مبارکه مائده است می‌فرماید (البته آیه مربوط به پیمان‌شکنی‌های قوم بنی‌اسرائیل است) می‌فرماید: «فَبِمَا نَقْضِهِم مِّیثَاقَهُمْ لَعَنَّاهُمْ وَجَعَلْنَا قُلُوبَهُمْ قَاسِیَةً»؛ فرمود ما به خاطر پیمان‌شکنی‌هایی که این‌ها داشتند، نقض عهدها و نقض میثاق‌هایی که داشتند «لَعَنَّاهُمْ» ما این‌ها را مورد لعن خود قرار دادیم (یعنی مورد دوری از رحمت خودمان قرار دادیم) «وَ جَعَلْنا قُلُوبَهُمْ قاسِیَةً» و دل‌های آن‌ها را دچار قساوت قرار دادیم.\nیعنی البته این‌که خدا می‌گوید ما این کار را کردیم، یعنی در واقع این‌ها مقدرات الهی این‌طور است. مثل شما ببینید وقتی که یک مثلاً سمی را، خب سم مقدر شده اگر کسی بخورد مسموم می‌شود؛ خب اگر کسی خورد این مسموم شده، بله درسته این رو خدا می‌گه من مسموم کردم؛ چرا؟ چون تقدیرات من در خاصیت این ماده این بوده. حالا مقدرات الهی هم نسبت به نقض عهدها این‌چنین است؛ کسی که نقض عهد بکند اینه، خدا می‌گه ما بله دلش رو دچار قساوت کردیم؛ نه این‌که خدا ابتدائاً دل آن‌ها را دچار قساوت کرده است.\nیا شما ببینید باز در سوره مبارکه صف هست که آیه پنجم خدا می‌فرماید: «فَلَمَّا زَاغُوا أَزَاغَ اللَّهُ قُلُوبَهُمْ»؛ وقتی که آن‌ها آمدند با سوء اختیار خودشان از حکم خدا منحرف شدند، خدا هم قلب آن‌ها را منحرف کرد؛ ببینید «زاغُوا أَزاغَ اللَّهُ قُلُوبَهُمْ»؛ وقتی آن‌ها منحرف شدند از حکم خدا، از دستورات الهی، خداوند هم دل آن‌ها را منحرف کرد. خب پس بنابراین این‌جاست که دیگر این دل نمی‌تواند به اسمای الهی نزدیک بشود.\nخب خدا ان‌شاءالله حفظمان بکند. سُبْحَانَ رَبِّکَ رَبِّ الْعِزَّةِ عَمَّا یَصِفُونَ وَ سَلَامٌ عَلَی الْمُرْسَلِینَ وَ الْحَمْدُ لِلَّهِ رَبِّ الْعَالَمِینَ وَ صَلَّی اللَّهُ عَلَی مُحَمَّدٍ وَ آلِهِ الطَّاهِرِینَ"
  },
  {
    "id": "asma-039",
    "title": "شرح اسما حسنی - جلسه 39",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 39,
    "duration": "30 دقیقه",
    "audio": "",
    "text": ""
  },
  {
    "id": "asma-040",
    "title": "شرح اسما حسنی - جلسه 40",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 40,
    "duration": "30 دقیقه",
    "audio": "",
    "text": "مقدمه و جایگاه قلب در تجلی اسماء بسم الله الرحمن الرحیم. اللهم ایاک نعبد و ایاک نستعین. ادامه بحث قلب رو که به مناسبت اسماء حق تبارک و تعالی عرض کردیم... و عرض شد که دل انسان موطن و جایگاه اسماء حق تبارک و تعالی است و اگر از اون سلامت خودش و صورت اصلی خودش برخوردار باشد، مظهر و مجلای اسماء حق تبارک و تعالی قرار می‌گیرد.\nعوامل بیماری قلب و مراتب نقض عهد خب در جلسات قبلمون اشاره‌ای کردیم که اموری که این دل رو بیمار می‌کند و از اون سلامت خودش ساقط می‌گرداند، نقض عهدهای انسان نسبت به خدای متعال است. آقا این نقض عهد مراتب دارد؛ گاهی در مرتبه انجام (نعوذبالله) محرمات هست، ترک واجبات هست؛ خب این‌ها یک آثار ویژه و خاص خودش رو دارد. و گاهی اوقات حتی ببینید نسبت به افرادی که دلشون می‌خواد در این مسیر قدم بردارند، انجام یه فعل «مکروه» هم یک نوع نقض عهد است نسبت به خدا.\nتأثیر ترک مکروهات و انجام مستحبات در رشد معنوی چون مکروه یعنی کاری که خدا از اون کراهت دارد و او رو از اون نهی کرده، اما بر ارتکاب اون عذابی قرار نداده است. هر کار مکروهی هم کار منهی‌ست، نهی شده هست و چقدر خوبه که انسان بتونه حتی از انجام امور مکروه هم خودداری بکنه. در عوض، علاوه بر انجام واجبات (تا اون مقداری که انسان مقدور هست)، انجام مستحبات هم باز از اون اموری‌ست که خدا اراده کرده و انسان وقتی که می‌تواند یک عمل مستحب رو انجام بدهد و مقدور اوست، ولی حالا با تنبلی و سستی و بی‌حالی ترک می‌کند، این یه نوع نقض عهد نسبت به خداست.\nشما مثلاً به این نافله‌های مرتبه و نوافل رواتب شبانه‌روزی نگاه کنید؛ خب حالا شخص می‌تونه قبل از نماز صبحش دو رکعت نافله به‌جا بیاورد، چرا به‌جا نیاورد؟ یا نافله ظهر، نافله عصر، مغرب، عشا، نافله شب. به هرحال می‌خوام عرض کنم این امورات هم در اون مراتب کمالی اثربخش است و باید انسان به آن‌ها توجه داشته باشد. انجام این امور، یعنی اونچه رو خدا امر فرموده، سبب رشد می‌شود و سبب باز شدن درهای بیشتر رحمت حق به سوی او می‌گردد. اما در عوض، نقض عهدها و این شکستن‌ها سبب می‌شود که انسان محرومیت‌هایی رو پیدا می‌کند.\nمحرومیت‌های پنهان ناشی از گناه و مکروهات البته محرومیت‌ها متفاوت است، ولی به هرحال هست. شما وقتی یه فعل مکروهی رو انجام می‌دید، این یه سری محرومیت‌ها رو برای شما پیش می‌آورد، ولی ممکنه برای شخص محسوس نباشد و توجه ندارد. در عوض وقتی یه عمل مستحب رو انجام می‌دهد، یه رشدی رو برای او به دنبال دارد. چه بسا شما یه عمل مستحب رو انجام دادید، اما به دنبال اون توفیقی به خاطر نورانیت اون عمل نصیب شما شده است. این‌که عرض کردیم، هم می‌تواند در جهت باز شدن در رحمت و قرار گرفتن انسان در تجلی اسمایی حق مؤثر باشد و هم در بسته شدن و توفیق پیدا نکردن.\nببینید شخصی آمد خدمت امیرالمؤمنین (ع) عرض کرد که آقا من مدتی است توفیق نافله شب پیدا نمی‌کنم، حضرت فرمودند: «قَد قَیَّدَتکَ ذُنُوبُکَ»؛ این گناهان تو باعث شده و تو رو از این فیض و رحمت الهی محرومت کرده است.\nبیماری چشم باطن بر اثر گناه یا روایات جالبی داریم که شخصی از امام رضا (ع) سوال کرد که من چرا خدا رو نمی‌بینم؟ حضرت فرمودند با چشم ظاهری که نمی‌توان خدا رو دید، چشم باطن تو هم بر اثر گناه بیمار شده و الان چشمت معیوب است. ببینید وقتی چشم ظاهر بیماری پیدا می‌کند، نمی‌تونه خوب ببیند؛ حالا اگر چشم باطن ما معیوب شد، دیگه نمی‌تونه ببینه. حضرت فرمودند چشمت بیمار شده، برو اصلاح کن که آنگاه می‌توانی ببینی و آن نورانیت به تو داده خواهد شد.\nهدف انبیا: استخراج گنجینه‌های عقل نکته جالبی را این‌جا عرض بکنم که در خطبه اول نهج‌البلاغه آمده است؛ امیرالمؤمنین (ع) می‌فرماید که انبیا آمدند که همین قوای ادراکی انسان رو تقویت بکنند، یعنی درک او رو بالا ببرند تا او بتواند مظهریت اسماء حق را پیدا بکند. تعبیر زیبایی حضرت دارند و می‌فرمایند: «وَ یُثیرُوا لَهُم دَفائِنَ العُقُولِ». می‌فرماید تو یه دفینه‌هایی داری، یعنی یه گنجینه‌هایی داری و یک استعدادهای نهفته در درون تو هست که اگر این‌ها شکوفا بشوند و درِ اون‌ها باز بشود، تو از فرشتگان هم بالاتر می‌ری.\nبله، انسان گاهی اوقات در اثر رهنمون انبیا (ع) و حضرات معصومین بالا می‌آید؛ ابتدا هم‌ردیف با فرشتگان می‌شود، هم‌سخن و هم‌ذکر با اون‌ها می‌شود، ولی اگر توفیق بالا رفتن رو پیدا بکند، از ملائکه هم بالاتر می‌شود. می‌گن ائمه (ع) «امام الملائکه» هستند.\nمقام معلمی اهل بیت برای ملائکه جالب است در شب عاشورا، حبیب بن مظاهر می‌آید و از امام حسین (ع) یک سوال خاص می‌کند. ببینید اون‌ها در یک عالم و وادی دیگه‌ای سیر می‌کردند؛ شب عاشوراست، سپاه دشمن تهدید کرده، اما حبیب می‌آید می‌گوید آقا شما قبل از این‌که به این دنیا بیایید کجا بودید؟ حضرت می‌فرمایند ما حول عرش الهی بودیم، ما تسبیح گفتیم و ملائکه از ما تسبیح آموختند. در واقع ما معلم ملائکه بودیم. و شما ببینید امروز هزاران ملائکه در خدمت امام عصر (عج) و فرمان‌بر اون حضرت هستند.\nذکر «یا فتاح» و واقعیت سیر کمال غرض این‌که حضرت فرمودند: «وَ یُثیرُوا لَهُم دَفائِنَ العُقُولِ». انبیا آمدند که اون دفینه‌ها (جمع دفینه، یعنی اون چیزی که مدفونه و مثل گنجی در زیر زمین پنهان شده) شکوفا بشود. این‌که توصیه شده انسان به ذکر شریف «یا فتاح» بعد از نمازهای صبح ۷۰ مرتبه متوسل بشود، برای همینه که این دفینه‌ها باز بشوند و به برکت این اسم، درها به روش باز بشود و رشد پیدا بکند.\nآقا سیر صعودی و کمال، یه امر خیالی نیست که من فقط فکر کنم دارم بالا می‌روم؛ خیر، یک امر واقعی‌ست. همان‌طور که اگر یه دانش‌آموز درس نخواند، هرچقدر هم فکر کند نفر اول می‌شود، بالا نمی‌آید و قبول نمی‌شود. پس سیر صعودی واقعی است و انسان باید وارد عمل بشود.\nضرورت همراهی عمل با ولایت شخصی آمد خدمت امام صادق (ع)؛ حضرت در فرمایشی فرمودند: ببین، من خودم اورادی دارم، یعنی ما خودمون اهل عملی هستیم، ما با عملمون داریم بالا می‌ریم. چون اون شخص فکر می‌کرد تنها با صرف محبت اهل بیت (ع) میشه بالا رفت، حضرت فرمودند نه، ولایت ما اگر با عمل آمیخته شد حرکت می‌کنید. ما خودمون اهل عمل هستیم، خدا خواسته ما با عمل بالا بریم، آن وقت شما می‌خواید بدون عمل و فقط با ولایت ما بالا برید؟ این که مقدور نیست.\nامیدواریم خدا ان‌شاءالله روزی بفرماید و توفیق بدهد تا این دفینه‌ها و گنجینه‌هایی که در باطن و روح و قلب ما قرار داده (که می‌تواند مظهر اسماء خودش بشود) برای همه ما شکوفا شود.\n«سبحان ربک رب العزة عما یصفون و سلام علی المرسلین والحمد لله رب العالمین و صلی الله علی محمد و آله الطاهرین.»"
  },
  {
    "id": "asma-041",
    "title": "شرح اسما حسنی - جلسه 41",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 41,
    "duration": "30 دقیقه",
    "audio": "",
    "text": "متن سخنرانی جلسه ۴۱ام اسما حسنای حاج آقای سعادتفر به شرح زیر است:\nبسم الله الرحمن الرحیم. اللهم ایاک نعبد و ایاک نستعین. خب در جلسات قبلمون یه مقدار به خاطر اینکه قلب انسان تجلی‌گاه این اسمای حق است و می‌تواند ظرف ظهور این اسما باشد، نکاتی رو عرض کردیم و به هر حال شاید عرض کردیم در مقام عملیِ در واقع شرح اسما باید به این امور توجه داشت که هدف اصلی ما هم از این شرح اسما همین است که انسان به این حقایق دست پیدا بکند و بتواند به این حقیقت متصل بشود.\nحالا یه مقدار تقریباً بحث قلب رو خب خدمت شما عرض کردیم. حالا برگردیم ببینید آقا انسان اگر توجه بکند، می‌بیند حقیقت انسان که همان روح او هست، اون روح، مظهر و مجلای در واقع وجه‌اللهی است و اون جلوه‌گاه اسمای حق تبارک و تعالی است. و در بین مخلوقات، آقا حقیقت انسان و همان روح انسان، اقربِ مخلوقات به مبدأ متعال است، به خدای سبحان هست. و این تعبیری رو که خدای سبحان درباره خلقت روح انسان کرده است، درباره هیچ‌کدام از مخلوقات نیاورده است. و در سوره مبارکه ص، آیه ۷۲ام خطاب به ملائکه می‌فرماید: «فَإِذَا سَوَّيْتُهُ وَنَفَخْتُ فِيهِ مِن رُّوحِي فَقَعُوا لَهُ سَاجِدِينَ». وقتی من اون بدنش رو تسویه کردم، بدنش آماده شد و بعد از روح خودم در اون دمیدم، که این اضافه روح به خدا، «روحی»، روح من، یعنی این اضافه، اضافه تشریفی است و الا نعوذبالله خدا که جزء ندارد بخواهد جزئی از خودش رو به انسان داده باشد. این «من»، معنای تبعیض و جزئیت نیست، بلکه این اضافه، اضافه تشریفی است، چون او جزء ندارد که بخواهد جزئی رو عطا بکند. پس بنابراین این اضافه، اضافه تشریعی است.\nخلاصه پس این «من روحی» خیلی حکایت‌ها دارد و حکایت از این واقعیت دارد که روح این انسان، مجلا و مظهر همه اسمای حق تبارک و تعالی است. می‌بینید؟ «روحی». پس در تمام اون اسمای متجلیه خدای متعال، این روح می‌تواند مظهر و مجلای اون‌ها واقع بشود. و خدمت شما که عرض می‌کنم، پس انسان دارای یک مقام و جایگاه ویژه‌ای است در بین همه موجودات. و اگر انسان سعی بکند که در همون مسیر سلامت فطری خودش حرکت بکند، او یه چنین جایگاهی رو دارد دیگه. و خدا نکند که انسان یه دفعه از این جایگاه اصلی و موطن اصلی خودش جدا بشود و بعد ببینید اون خسران مبینی که برای انسان هست، «والعصر ان الانسان لفی خسر»، اینجا خودش رو نشان می‌دهد که آقا تو یه چنین جایگاهی داشتی، روح تو در واقع روح‌الله هست و تو وجه‌اللهی. به اینکه ببینید انسان کامل وجه‌الله هست. و اگر در روایات و در دعاها فرمودند «ما وجه‌اللهی»، یا شما در دعای ندبه عرض می‌کنید «أین وجه الله الذی الیه یتوجه الاولیاء»، می‌بینید امام زمان رو وجه‌الله دارید خطاب می‌کنید، همین است که اون‌ها مظهر تام این اسمای الهی شدند.\nو وقتی اون‌ها مظهر تام این اسمایند، یعنی این حقایق رو دارند. وقتی این حقیقت رو داشته باشند، آثار اون‌ها هم ظهور پیدا می‌کند. الان حضرت اباصالح المهدی به اذن الله تبارک و تعالی «کن فیکون» است دیگه. اون در عالم، در تصرف او، خدا قرار داده است. بسیار خب، پس بنابراین روح ما از یک چنین طهارت و قدسی برخوردار است. حالا اینکه انسان عرض کردم در خسران مبین است و نمی‌تواند این قداست و طهارت خودش رو حفظ بکند و می‌آید که او رو آلوده می‌کند، اون یه امر دیگری است.\nپس بنابراین اگر آقا انسان از اون صورت اصلی خودش تنزل پیدا نکند، بعد می‌تواند محرم این اسرار بشود و این اسما در او ظهور داشته باشد. و می‌بینید و با تناسب کنار رفتن حجاب‌ها و ظلمت‌ها، این اسما ظهور پیدا می‌کند. گاهی عده‌ای در دوران عمرشون اصلاً نمی‌توانند به این تجلیات اسمای حق برسند، خب این یکی است. عده‌ای ممکنه با اسمی در اون‌ها تجلی پیدا بکند، ممکنه افرادی اسمایی در اون‌ها تجلی پیدا بکند. شما اگر مثلاً در احوالات برخی از عرفا و بزرگان و اهل معرفت می‌شنوید که اون‌ها مثلاً فرض کنید اراده می‌کردند چشمه آب از زمین می‌جوشید، دست روی مثلاً نمی‌دونم یک بیماری می‌گذاشتند و تصرف می‌کردند او خوب می‌شد، نمی‌دونم گاهی اوقات می‌توانستند تصرفات دیگری رو داشته باشند، معناش اینه که اون‌ها از نظر طهارت روحی و پاکی به مرتبه‌ای بالا آمدند که مظهریتی از این اسمای حق رو پیدا کردند و این با اسمی از اسمای الهی این کار رو انجام می‌دهند. و به هر حال عرض کردم این در رو هم به روی همه باز گذاشتند دیگه. حالا بستگی دارد که شخص در چه مرتبه‌ای از طهارت باشد و با کدوم اسم از اسمای حق تبارک و تعالی در دل او در واقع ظهور پیدا کند یا تعلیم داده بشود اون اسم، که بهتر بگوییم تعلیم، که عرض کردیم تعلیم وقتی است که خدا اون حقیقت رو در جان اون قرار می‌دهد، در اون روح قرار می‌دهد دیگه. و این روح هست که به هر حال می‌تواند با این تعلیمی که به او داده شده است، این امور رو انجام بدهد دیگه.\nبسیار خب، حالا غرض این بود که آقا ببینید همه این‌ها در سایه اطاعت از خدای سبحان هست و اینکه بتواند از مطیع حق تبارک و تعالی باشد و به برکت اهل بیت بتواند در این مسیر قدم بردارد. بله، حالا ان‌شاءالله در حالا مباحث بعدمون که عرض می‌کنیم به هر حال انسان اگر به اخلاص رسید و همه این‌ها ببینید اون خلوص و پاکی دل رو می‌خواهد. و مخلص یعنی کسی که این شوائب رو، این غیر بودن‌ها رو از درون خودش تطهیر کرده، پاک کرده و در زمره عباد در واقع مخلص حق قرار گرفته است. با اخلاص هست که می‌توان به این امور دست پیدا کرد. و اخلاص هم ببینید آقا یه امر واقعی و حقیقی است، یه لفظ نیست که حالا انسان در گاهی اوقات می‌خواهد نمازش رو با اخلاص بخواند، با مثلاً لفظی گفته بشود، خیر. باید این مرتبه کمال رو دست پیدا بکند و به این مرتبه کمالی نائل بشود تا اهل اخلاص بشود. خب خدای متعال ان‌شاءالله روزیمون بفرماید و توفیق به هر حال رسیدن به اون کمالات لایقه انسانی رو به همه ما روزی بفرماید. خدا رحمت کند آقای بهجت رضوان الله علیه، خیلی وقت‌ها روی در فرمایشاتشون روی این کمالات لایقه انسانی تأکید می‌کردند که انسان می‌تواند به اون کمالات لایقه خودش برسد دیگه. خدا ان‌شاءالله روزیمون بفرماید. سبحان ربک رب العزة عما یصفون و سلام علی المرسلین و الحمدلله رب العالمین و صلی الله علی محمد و آله الطاهرین."
  },
  {
    "id": "asma-042",
    "title": "شرح اسما حسنی - جلسه 42",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 42,
    "duration": "30 دقیقه",
    "audio": "",
    "text": "متن دقیق و کامل سخنرانی جلسه ۴۲ ام حاج آقای سعادت‌فر در مورد شرح اسماء حسنی (نام مبارک الله) به شرح زیر است:\nبسم الله الرحمن الرحیم. اللهم ایاک نعبد و ایاک نستعین. ادامه شرح اسماء حسنای حق و اسم شریف جلاله را خدمت شما عرض کنم. خب عرض کردیم اسم جلاله حق، اسم شریف «الله»، اسمی است که همه اسماء حق را در بر دارد و آن در واقع اسمی است که مستجمع جمیع صفات کمالیه است و دلالت دارد بر آن هویت مطلقه‌ای که نه اسم دارد و نه رسم.\nاما عرض کردیم همه این اسماء برای انسان خلق شده و خدای سبحان آن‌ها را به انسان تعلیم داد و آن‌ها را در جان او قرار داد و بودن این اسماء و تعلیم این اسماء سبب شد که انسان «خلیفة الله» بشود و در واقع جانشین خدای سبحان بگردد؛ به این معنا که خلیفه در حکم «مستخلف‌عنه» است و به اذن الله تبارک و تعالی کار او را می‌کند.\nحالا در این رابطه این نکته را باز یادآور بشوم که قبلاً هم عرض کردیم این سراسر عالم هستی، این‌ها همه مظاهر اسماء حق تبارک و تعالی هستند؛ یعنی آن حقایق عینی ظهور پیدا کرده و شده است این عالم. بعد وقتی که این اسماء را خدا به آدم تعلیم داد و «عَلَّمَ آدَمَ الْأَسْمَاءَ كُلَّهَا»، تمام این اسماء را خدا به آدم تعلیم داده است، یعنی این اسماء که در واقع برای انسان تجلی شده است، پس مظاهر آن‌ها هم برای انسان است. وقتی خودِ این اسم تجلی‌اش برای انسانِ کامل است، پس آثارش که دیگر به طریق اولی از آنِ اوست. و خدای سبحان از این حقیقت در قرآن کریم این‌چنین پرده برداشت؛ فرمود: «هُوَ الَّذِي خَلَقَ لَكُمْ مَا فِي الْأَرْضِ جَمِيعًا». می‌فرماید خدای سبحان خلق فرمود برای شما آنچه در زمین است همه‌اش را. پس همه این نعمت‌ها که مظاهر اسماء حق‌اند، برای انسان‌اند؛ یعنی برای بهره‌وری مادی و بالا رفتن معنوی انسان‌ها آفریده شده است.\nحالا بعد ان‌شاءالله توضیح می‌دهم خدمت شما. و بعد هم می‌فرماید: «ثُمَّ اسْتَوَى إِلَى السَّمَاءِ فَسَوَّاهُنَّ سَبْعَ سَمَاوَاتٍ وَهُوَ بِكُلِّ شَيْءٍ عَلِيمٌ». و بعد هم می‌فرماید آسمان‌ها و زمین را که خلاصه آن‌ها را هفت آسمان قرار داده است، آن‌ها هم باز برای انسان خلق شده است، «وَهُوَ بِكُلِّ شَيْءٍ عَلِيمٌ».\nخب پس ببینید قرآن کریم این آسمان‌ها و عرض کنم زمین را، و البته حالا این نکته را هم همین‌جا اشاره بکنم که در قرآن به آسمان‌های هفت‌گانه تعبیر شده است، که این آیه یکی از همان آیات است و آیات دیگر داریم، اما هیچ‌جا در قرآن کریم تحت عنوان زمین‌های هفت‌گانه نامی نیامده است. اما در یک آیه از قرآن داریم که آن آیه دلالت دارد بر اینکه زمین هم مانند آسمان‌ها هفت‌تاست؛ و آن آیه در سوره مبارکه طلاق است، آیه دوازدهم، که می‌فرماید: «اللَّهُ الَّذِي خَلَقَ سَبْعَ سَمَاوَاتٍ وَمِنَ الْأَرْضِ مِثْلَهُنَّ». خدا هفت آسمان را خلق کرد و از زمین هم مثل آن‌ها قرار داد؛ پس زمین هم هفت‌تاست.\nحالا نمی‌خواهیم وارد این بحث بشویم که آسمان‌های هفت‌گانه و زمین چیست، فقط یک روایت خلاصه خاصی از حضرت علی‌بن‌موسی‌الرضا (علیه‌السلام) داریم، من بنده این را عرض بکنم، چون عرض می‌کنیم این‌ها مظاهر اسماء حق‌اند، ببینیم یعنی چه و چگونه هستند. اولاً در یکی از آیات قرآن داریم که این آسمان‌های هفت‌گانه، می‌فرماید: «وَلَقَدْ زَيَّنَّا السَّمَاءَ الدُّنْيَا بِمَصَابِيحَ». ما آسمان دنیا را با این ستاره‌ها زینت کردیم؛ پس آنچه را ما می‌بینیم، این ستاره‌ها را، این‌ها همه مال تازه آسمان اول‌اند. در قرآن کریم راجع به کیفیت آن آسمان‌های شش‌گانه دیگر اشاره نشده، ولی اصل آن‌ها مورد تأکید قرار گرفته است که آن‌ها هفت‌تا هستند. پس ببینید تازه این آسمان دنیاست که با این ستاره‌هایی که شما حالا در شب ملاحظه می‌کنید، از این فاصله‌های بسیار دور، این‌ها همه‌شان تازه مال آسمان دنیا هستند؛ حالا آن آسمان‌ها دیگر چگونه هست، عرض کردم نمی‌دانیم.\nحالا اما حدیثی که عرض کردم از امام رضا (علیه‌الصلاة و السلام) هست؛ از حضرت راجع به همین آسمان‌های هفت‌گانه و کیفیت آن‌ها در واقع سؤال شد. حضرت در پاسخ، ابتدا «فَبَسَطَ كَفَّهُ الْيُسْرَى»، این دست چپ‌شان را این‌جوری باز کردند، یعنی شما وقتی کف دست را به سمت مثلاً بالا قرار بدهید، دست چپ را این‌جوری در زیر قرار دادند، «ثُمَّ أَوْقَعَ الْيُمْنَى عَلَيْهَا». بعد خدمت شما که عرض کنم اول دست چپ را این‌جوری قرار دادند، بعد فرمودند این زمین اول است؛ یعنی گویی دست چپ من را تصور کنید که این زمین اول هست. بعد هم دست راست‌شان را آمدند بالای دست چپ قرار دادند، که کف دست حالا به سوی پایین هست و به سمت کف دست چپ قرار دارد، بعد فرمودند این هم آسمان؛ یعنی گویی این دست چپ من باشد زمین، دست راست من هم باشد آسمان اول. و بعد فرمودند: «هَذِهِ أَرْضُ الدُّنْيَا وَالسَّمَاءُ عَلَيْهَا». بعد فرمودند این زمینی که الان ما داریم زندگی می‌کنیم، این دست راست من هم به منزله آسمان اول که «زَيَّنَّا السَّمَاءَ الدُّنْيَا بِمَصَابِيحَ» است.\nو بعد فرمودند: «فَوْقَهَا وَالسَّمَاءُ عَلَيْهَا فَوْقَهَا قُبَّةٌ وَالْأَرْضُ الثَّانِيَةُ فَوْقَ السَّمَاءِ الدُّنْيَا». بعد فرمودند حالا زمین دوم؛ فرمودند زمین دوم بالای آسمان اول است. یعنی این طبقات به این شکل‌اند؛ شما از زمین خودمان تصور کنید، اول از پایین نگاه کنید، این می‌شود زمین، آسمان هم که بالای سرمان می‌بینیم، این با این کهکشان‌ها می‌شود تازه آسمان اول. حالا فرمودند فوق آسمان اول می‌شود زمین دوم، دوباره در کف. بعد دوباره فرمودند بالای او می‌شود آسمان دوم، و همین‌جور تا هفت آسمان. فرمودند این‌ها آسمان‌های هفت‌گانه و زمین‌های هفت‌گانه هستند. پس اینکه گفته بشود این زمین خودمان مراتب او، در واقع آن طبقات زمین هفت‌تا هستند، این‌ها بله هست اما امام رضا فرمودند مقصود این نیست. این زمین با همه طبقاتی که دارد، این همان زمین اول است دیگر؛ اما خب آسمان‌شان ببینید خیلی گسترده‌تر است دیگر.\nبسیار خب. حالا ان‌شاءالله ادامه بحث جلسه بعدمان. «سُبْحَانَ رَبِّكَ رَبِّ الْعِزَّةِ عَمَّا يَصِفُونَ وَسَلَامٌ عَلَى الْمُرْسَلِينَ وَالْحَمْدُ لِلَّهِ رَبِّ الْعَالَمِينَ» و صلی الله علی محمد و آله الطاهرین."
  },
  {
    "id": "asma-043",
    "title": "شرح اسما حسنی - جلسه 43",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 43,
    "duration": "30 دقیقه",
    "audio": "",
    "text": "در ادامه، متن کامل و پیاده‌سازی شده سخنرانی حاج‌آقا سعادت‌فر در جلسه چهل و سوم از سلسله مباحث «اسماء حسنی» ارائه می‌شود:\nبسم الله الرحمن الرحیم اللهم ایاک نعبد و ایاک نستعین\nعرض شد که این عالم سراسر مظاهر اسماء حق تبارک و تعالی هستند و اسم شریف «الله» است که بر همه آن‌ها دلالت دارد و امام همه آن اسماء است. یعنی تمام این عالم، ببینید امامشان اسم جلاله «الله» است.\nحالا اما عرض کردم نکته مهمی که ما باید درس بگیریم از این اسماء و مظاهر اسماء، نکته بسیار شیرینی که قرآن بیان می‌کند؛ ببینید این است: در جلسه قبلی‌مان عرض کردیم که خدای سبحان می‌فرماید آنچه در خلاصه این زمین هست «خَلَقَ لَکُم مَّا فِی الأَرْضِ جَمِیعاً»، همه این‌ها برای شما خلق شده است. وقتی خود اسماء را خدا به آدم تعلیم داده است، خب عرض کردیم که مظاهر آن‌ها به طریق اولی دیگر مسخر انسان خدا قرار داده است و برای او خلق شده است.\nحالا اما نکته مهم اینجاست؛ خدا می‌گوید اگر من این‌ها را برای تو ای انسان خلق کردم، اما تو را برای چه خلق کردم؟ «وَ مَا خَلَقْتُ الْجِنَّ وَ الْإِنْسَ إِلَّا لِیَعْبُدُونِ»، تو را برای رسیدن به مقام عبودیت خودم خلق کردم. پس من این‌ها را خلق نکردم که تو در این‌ها، از این‌ها استفاده بکنی و از من دور بشوی. من این‌ها را قرار دادم تو از این‌ها بهره ببری و بعد این‌ها در راه تهذیب نفس تو و رساندن تو به مقام عبودیتت قرار بگیرند.\nپس بنابراین، این همه نعمت‌ها برای بهره‌وری انسان است، ولی انسان برای آن‌ها خلق نشده است. نکته جالب رو اینجاست که این‌ها برای من‌اند، نه اینکه من برای آن‌ها هستم. که در اینجا جناب سعدی (علیه الرحمه) همین مطلب را به این شکل کلی در آورده است، می‌فرماید: «مال برای انسان است، نه انسان برای مال». تو نمی‌بایست عمرت را صرف آن و به دست آوردن آن و بعد نگهداری آن و بالاخره هم بعد از دنیا بروی و بعد این به وارث تو برسد؛ این‌ها این نیست. این‌ها باید در خدمت تو باشند برای آن هدفی که خدا تو را خلق کرد.\nمثل ببینید یک پدر می‌آید به فرزند می‌گوید: «بابا، من همه امکانات را برای تو فراهم کردم، یک مدرسه خوب بردم، وسایل آسایش تو را فراهم کردم، زندگی تو، خلاصه همه چیز برای تو فراهم است برای اینکه تو بتوانی درس بخوانی و تو بتوانی به آن خلاصه هدف عالی برسی.» حالا اگر فرزندی بیاید این وسایلی که پدر آماده کرده است، این‌ها همه را صرف عیش و نوش و شهوت‌رانی خودش بکند، خب پدر چه می‌گوید؟ می‌گوید: «من این‌ها را برای این کار، به این منظور به تو ندادم. آن‌ها می‌بایست در خدمت تو باشند، نه تو بروی در خدمت آن‌ها قرار بگیری.»\nحالا دقیقاً آقا می‌بایست خدای متعال می‌خواهد که ما از این‌ها، از این مظاهر اسمائش بهره ببریم، اما در خدمت حضرتش قرار بگیریم. و کأنه انسان بتواند از این زمین و از این آیات حق ببیند، استفاده بکند، مشاهده بکند، با تحصیل وسایل رفاهی خودش بهره ببرد، اما در عوض، مطالعه آیات الهی، او را به آفریدگار آن‌ها رهنمون بکند.\nببینید خدا می‌فرماید که «وَلِلَّهِ مُلْکُ السَّمَاوَاتِ وَالْأَرْضِ»، این‌ها ملک خدا هستند. اما می‌فرماید آن‌هایی که «الَّذِینَ یَذْکُرُونَ اللَّهَ قِیَامًا وَقُعُودًا»، اما اولوالالباب وقتی که «یَتَفَکَّرُونَ فِی خَلْقِ السَّمَاوَاتِ وَالْأَرْضِ»، این‌ها را می‌بینند یک جمله اقرار می‌کنند: «رَبَّنَا مَا خَلَقْتَ هَٰذَا بَاطِلًا». خدایا، این‌ها را باطل خلق نکردی که همین‌جوری این آسمان‌های هفتگانه، این‌ها چه خلق شده‌اند؛ «مَا خَلَقْتَ هَٰذَا بَاطِلًا»، این‌ها باطل نیستند. بعد این‌ها تفکر می‌کنند در این آیات، که این‌ها پس برای مطالعه این آیات، رساندن من به آن آفریدگار آن‌هاست؛ یعنی اینکه انسان به خدای سبحان معرفت پیدا بکند و باعث بشود خلاصه این‌ها، این آیات، سبب بهره‌وری توحیدی من بشود دیگه.\nحالا نکته ظریفی که اینجا ازش دقت بکنید آقا، خیلی نکته مهمی است، من می‌خوام عرض کنم خیلی این نکته رو دقت کنید. پس می‌بینید آقا این آسمان‌ها و زمین، آسمان اول، دوم، سوم، چهارم، هفتم، همه این‌ها ببینید برای اینه که انسان به آن مقصد اصلی خودش که مقام عبودیت و مقام خلافت است «إِنِّی جاعِلٌ فِی الْأَرْضِ خَلِیفَةً» برسد دیگه. درست؟\nحالا وقتی این در واقع اسباب برای این منظور خلق شدند، اگر حالا نکته ظریف اینجاست، اگر انسان این‌ها را در همان هدف خودشان خرج بکند و استفاده بکند، کمالِ این‌ها در اوست. حالا توضیح بیشترش؛ ببینید آقا عرض کردم یک پدر وسایل رفاهی را برای فرزندش استفاده کرده، اگر بیاید ببیند این پسر مثلاً فرض کنید این وسایلی که براش خریده است دارد در راه تحصیل علم ازش استفاده می‌کند (مثلاً این دستگاه اگر کامپیوتره، نمی‌دونم چیزهایی دارد، در مسیر...) اما اگر ببیند این آمده با این کامپیوترش دارد رفته توی یک کارهای خلافی دارد خلاصه انجام می‌دهد، خب عرض کردم این اولاً کفران نعمت به جای خود، بعد می‌بینید این وسایل، کمالشان در چیه؟ در اینکه این فرزند از آن‌ها به بهترین وجه در راه تحصیل استفاده بکند. اصلاً کمالش اینه، افتخار می‌کند.\nحالا زمین هم چون برای انسان خدا خلقش کرده است (و شما می‌دانید اعبدِ مخلوقات، عابدترین مخلوقات، همین جمادات‌اند؛ که حالا این در جای خودش قرآن بیان می‌کند، این‌ها اعبدند، عابدترین مخلوقات این جمادات‌اند، هیچ سرکشی ندارند). پس این زمین تابع است، اما افتخار می‌کند که انسان مؤمنی از او برای رسیدن به آفریدگار او استفاده کند. آقا وقتی زمین این‌طور است، آنچه در زمین هم هست همین است.\nببینید شما می‌بینید این الآن میوه‌ای که خدا قرار داده است، این میوه افتخارش اینه، کمالش در اینه که انسان مؤمنی اون رو بخوره و از خوردن او قوت و نیرو بگیرد و این نیرو را در مسیر عبودیت حق خرج بکند. افتخار می‌کند. حتی آقا در قیامت کمال نعمت‌های بهشتی در مصرف کردن آن فرد بهشتی است. یعنی اگر نمی‌دونم میوه است، چشمه است، نمی‌دونم قصر است، حور است، غلمان است، این‌ها کمالشان این است که آن فرد بهشتی از آن‌ها استفاده بکند.\nپس بنابراین کمال زمین و آسمان اینه که در خدمت انسان مؤمن قرار بگیرند و از آن در مسیر عبودیت و عبادت حق از آن‌ها بهره برده بشود. خب این که عرض کردیم هدف از این اسماء الهی، بحث از این اسماء و شرح از اسماء رسیدن به همین معارف هست که انسان این‌ها را درک بکند. بعد وقتی اگر این‌جور شد، شما با دید یک وسیله به زندگی دنیا نگاه می‌کنی. می‌گی این‌ها برای رسیدن به کمال من‌اند. من این ماشین را می‌خواهم من را تا مقصد برساند، وقتی رساند من دیگر کاری بهش ندارم. حالا این اموال و این مال هم همین است؛ من باید استفاده بکنم این جسمم نیرو بگیرد، قوت بگیرد، بتوانم در مسیر عبودیت حق قدم بردارم. دیگر این‌ها من نباید عمرم را صرف آن‌ها بکنم، من باید عمرم صرف چیز دیگری بکنم. خدا ان‌شاءالله روزی بفرماید.\n«سُبْحَانَ رَبِّکَ رَبِّ الْعِزَّةِ عَمَّا یَصِفُونَ وَ سَلَامٌ عَلَى الْمُرْسَلِینَ وَ الْحَمْدُ لِلَّهِ رَبِّ الْعَالَمِینَ وَ صَلَّى اللَّهُ عَلَى مُحَمَّدٍ وَ آلِهِ الطَّاهِرِینَ»"
  },
  {
    "id": "asma-044",
    "title": "شرح اسما حسنی - جلسه 44",
    "date": "",
    "location": "",
    "collection": "اسما حسنای الهی",
    "topic": "شرح اسما حسنی",
    "sessionNumber": 44,
    "duration": "30 دقیقه",
    "audio": "",
    "text": "در ادامه، پیاده‌سازی متن سخنرانی جلسه ۴۴‌ام شرح اسماء حسنای حاج آقای سعادت‌فر تقدیم می‌گردد:\nبسم‌الله الرحمن الرحیم اللهم إیاک نعبد و إیاک نستعین\nدر ادامه شرح اسماء حق‌ تبارک و تعالی، عرض کردیم این اسماء که خدای سبحان تجلی فرموده است، یعنی این حقایقی را که قرآن تجلی فرموده است، همه این‌ها برای «انسان کامل» است. وقتی خود این اسماء برای انسان کامل است، مظاهر آن‌ها هم به طریق اولی برای اوست. عرض کردم خدا این آسمان‌ها و زمین را که خلق فرموده است، اولاً این‌ها «عَبد» هستند و خدای سبحان در آیات متعدد می‌فرماید که این‌ها عَبدند. حتی در سوره مبارکه فصلت می‌فرماید که ما به آن‌ها گفتیم: «ائْتِيَا طَوْعًا أَوْ كَرْهًا قَالَتَا أَتَيْنَا طَائِعِينَ»؛ گفتند ما مطیع هستیم؛ این‌ها عَبدند.\nاما این‌ها که در واقع عبد خدا هستند، خلق شده‌اند برای اینکه در خدمت عبدی که از آن‌ها اشرف است، قرار بگیرند. یعنی کأنّ این «مادون» برای «مافوق» خودش خلق شده است. و بعد آن‌ها با این دید نگاه می‌کنند؛ چون خودشان عبدند و به هیچ‌گونه سرکشی ندارند، پس این افتخار برایشان هست که در خدمت عبد بالاتر از خودش قرار بگیرد.\nاگر آن‌ها تسبیح‌گوی حق تعالی هستند، «وَإِنْ مِنْ شَيْءٍ إِلَّا يُسَبِّحُ بِحَمْدِهِ»؛ هر آنچه در این عالم خلقت است، قرآن می‌فرماید تسبیح‌گوی خالقشان هستند. پس این‌ها اگر اهل تسبیح‌اند، افتخارشان این است که در خدمت عبدی هم که او تسبیح و تهلیل و تکبیر حق را می‌گوید، قرار بگیرند. یعنی آن انسانی که مهذب شده است؛ اصلاً این‌ها آمده‌اند که انسان را مهذب بکنند، در خدمت او قرار بگیرند و او را در این مسیرش کمک بکنند.\nحالا حاصل این حرف ما چیست؟ پس اگر انسان عمر خودش را صرف عبودیت حق کرد، اینجا در مسیر فطری خودش حرکت کرده و به آن کمالات لایق خودش رسیده است. اما اگر عمر خودش را صرف فراهم کردن این نعمت‌ها صرفاً کرد، خیلی خسارت دیده است: «وَالْعَصْرِ إِنَّ الْإِنسَانَ لَفِي خُسْرٍ». خدا می‌گوید این‌ها که ملک تو نیست و نکته مهم اینکه این‌ها برای بهره‌وری ماست. تو وقتی از دنیا رفتی، این‌ها از تو جدا می‌شوند و نمی‌توانی با خودت ببری. تو مالک حقیقی این‌ها نیستی؛ این‌ها مال عالم دنیا و زندگی دنیاست. تو مال آخرتی. وقتی هم رفتی، دیگر این‌ها را می‌گذاری و می‌روی؛ ولی خسارت دیدی.\nچه نکته ظریفی است که وقتی مشرکین حجاز آمدند به رسول اکرم (ص) این پیشنهاد را کردند - که ظاهراً به ابوطالب گفتند یا به عبدالمطلب - برو به برادرزاده‌ات بگو که ما حاضریم همه نعمت‌ها را در اختیار او قرار دهیم و او از این امر دست بردارد؛ سرمایه می‌خواهد، زندگی می‌خواهد، حکومت می‌خواهد، همه‌چیز به او می‌دهیم. رسول‌الله فرمودند: «یا عمّ! ای عموجان! به آن‌ها بگو والله لو وضعوا الشمس فی یمینی والقمر فی یساری علی ان اترک هذا الامر...»؛ فرمودند به خدا قسم اگر خورشید را در دست راستم و ماه را در دست چپم قرار دهند تا من از این امر دست بردارم، هرگز این کار را نخواهم کرد. چرا؟ چون من برای این‌ها خلق نشده‌ام. حالا بر فرض که شما بیایید خورشید را مسخر من قرار دهید و در دست من بگذارید یا ماه را بگذارید؛ من که این‌ها را وقتی از دنیا رفتم، می‌گذارم و می‌روم. بنابراین این‌ها من را نساخته‌اند که این‌ها را با خود ببرم و من مالک این‌ها که نیستم. این‌ها صرفاً برای استفاده من هستند.\nبسیار خب، اما نکته دیگری که همین‌جا اشاره بکنم این است که عرض کردیم انسان که اشرف مخلوقات است، از همه موجودات کیهانی برتر و بالاتر است، چون این‌ها برای او خلق شده‌اند. پس از این آیه شریفه که می‌فرماید: «سَخَّرَ لَكُم مَّا فِی الْأَرْضِ جَمِیعًا»، [فهمیده می‌شود که] ما از همه این‌ها برتریم، از همه این‌ها بالاتریم و این‌ها می‌بایست در خدمت انسان قرار بگیرند، نه اینکه انسان خودش را در خدمت آن‌ها قرار دهد.\nعرض کردیم که پس این‌ها، انسان که موجود برتر این نظام کیهانی است، در واقع خلق شده است. شما در آیات متعددی از قرآن، به‌خصوص آیاتی که اوایل سوره مبارکه بقره است، مثل آیه ۲۱ و ۲۲ که خدای متعال اشاره‌ای به خلقت و آفرینش انسان به میان می‌آورد، از این آیات استفاده می‌شود که انسان یک موجود برتر است. این نعمت‌هایی که خدا می‌شمارد، مثلاً «أَنَّا صَبَبْنَا الْمَاءَ صَبًّا» یا «إِنَّ اللَّهَ فَالِقُ الْحَبِّ وَالنَّوَىٰ»، «جَنَّاتٍ مِنْ أَعْنَابٍ وَزَرْعٍ وَنَخِيلٍ صِنْوَانٌ وَغَيْرُ صِنْوَانٍ يُسْقَى بِمَاءٍ وَاحِدٍ»، بعد آخرِ بار همه این‌ها را که می‌شمارد، می‌فرماید: «إِنَّ فِي ذَٰلِكَ لَآيَاتٍ لِقَوْمٍ يَعْقِلُونَ». می‌فرماید این آیات را من برای گروهی قرار دادم که تعقل بکنند، یعنی فکر کنند که من برای آن‌ها خلق نشدم. این‌ها را خدا می‌گوید من دارم قرار می‌دهم در زمین، همه این میوه‌جات که با آب واحدی آبیاری می‌شوند ولی میوه‌هایشان متفاوت است، «نُفَضِّلُ بَعْضَهَا عَلَى بَعْضٍ فِي الْأُكُلِ»؛ این‌ها بعضی خوردنشان بر بعضی دیگر فضیلت دارد، طعم آن‌ها، لطافت آن‌ها؛ این‌ها همه با هم متفاوت‌اند. این‌ها را قرآن می‌فرماید: «إِنَّ فِي ذَٰلِكَ لَآيَاتٍ لِقَوْمٍ يَعْقِلُونَ». آن‌هایی که اهل تعقل‌اند، یعنی فکر کنند که این‌ها مظاهر اسماء هستند و اسماء حق را خدا برای من تجلی فرموده است. حالا من بیایم و کأنّ برعکس عمل بکنم؟\nخب ان‌شاءالله امیدواریم خداوند این توفیق را بدهد. پس عرض کردیم در شرح این اسماء حسنای الهی، می‌باید انسان به این نکات توجه بکند و این سرمایه عمری را که خدای سبحان روزی او کرده است، در این مسیر قرار دهد. خدا ان‌شاءالله روزی‌مان بکند و این توفیق را به ما عطا بفرماید.\nسُبْحَانَ رَبِّكَ رَبِّ الْعِزَّةِ عَمَّا يَصِفُونَ وَسَلَامٌ عَلَى الْمُرْسَلِينَ وَالْحَمْدُ لِلَّهِ رَبِّ الْعَالَمِينَ و صَلَّى اللَّهُ عَلَى مُحَمَّدٍ وَ آلِهِ الطَّاهِرِین."
  }
];
